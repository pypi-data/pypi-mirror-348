Uno dei periodi peggiori della mia carriera è iniziato in una buia mattina  dell’ottobre del 2018. Sono un’atleta professionista e  il mio programma di allenamento è pesante. Sei giorni a settimana,  cinque ore al giorno. È intenso. Comunque, non mi alleno mai molto presto. Ma quel giorno, un tipo di paura particolare mi ha fatta  uscire alle 4 di mattina, prima dell’alba. La paura che qualcuno  potesse scoprire il mio segreto. Ero incinta di sei mesi. Ero incinta, ed ero così spaventata  da allenarmi al buio, in modo che nessuno potesse vedere la vita che cresceva dentro di me. Avevo paura che se un fan,  o qualcun altro, postasse una foto, il mio sponsor  avrebbe subito cambiato idea sul voler lavorare con me. Avevo paura che sarei stata obbligata a scegliere tra la maternità e l’essere un’atleta agonista. Avevo paura che la carriera  che mi ero costruita duramente sarebbe sparita in un attimo. 
Pensate che stia esagerando, vero? Come può una campionessa olimpionica 6 volte, campionessa mondiale per 16, con un record mondiale, pensare che la sua carriera potrebbe finire per qualcosa di naturale come avere un bambino? Beh, non sto esagerando. 
Rimanere incinta nell’atletica leggera è stato definito il “bacio della morte.” E questo spaventa molto, come per le donne in molte professioni. Ho visto donne che rispetto e mie compagne di squadra  nascondere gravidanze da quando avevo 19 anni. Ho visto donne dover prendere decisioni angoscianti come decidere se curarsi o tornare a fare sport. Decidere se restare in ospedale  con un bambino malato o gareggiare per non subire un’ulteriore  riduzione dello stipendio. 
So che molti di voi penseranno. Scegliamo tutti di rimanere incinta, vero? Se uno sponsor non vuole pagare un’atleta che non vince le gare, è parte del gioco, giusto? Beh, credo che il gioco sia truccato. Credo che le società vogliano  avere entrambe le cose. E credo che sia ora di cambiare. 
Alle società sportive piace dire alle donne che possono avere tutto. Possono fare tutto, possono essere tutto. Abbiamo visto tutti gli annunci ispirazionali. Ho incontrato la dirigenza  della Nike nel 2010, e mi hanno parlato di un’iniziativa chiamata “the Girl Effect” Hanno sponsorizzato ragazze adolescenti come fondamentali per migliorare le società in tutto il mondo. Dicevano di credere  nelle donne e nelle ragazze. E se mi fossi unita alla Nike, le avrei rafforzate. E io ci credevo. Ma sapete una cosa? Le ragazze vengono da qualche parte. 
(Risate) 
E le donne che hanno bambini,  durante la gravidanza dovrebbero essere celebrate, non punite. Dovrebbe essere parte di una carriera sportiva professionale e rigogliosa. E le donne in tutti i settori non dovrebbero aver bisogno di nascondere una gravidanza,  alle 4 del mattino, nel buio, per non essere fotografate  mentre fanno quello che amano. 
Grazie. 
(Applausi) 
Ricordate quanto ho detto di aver paura  quando ero in pista quel giorno? Continuavo a pensare alle conseguenze della mia scelta di creare una famiglia. Avevo già passato un periodo difficile di trattative con la Nike, e mi stavano già offrendo il 70 percento in meno di quanto stavo facendo prima. E questo era ancora prima che sapessero del bambino. Non era neanche  per la discriminazione per l’età che è radicata nel sogno capitalista. 
Quindi quando ho detto loro  della mia gravidanza, ho chiesto una clausola nel contratto che specificasse che non avrebbero ridotto lo stipendio entro i 12 mesi dal parto. Hanno accettato. Ma, sapevate che ci sarebbe stato un “ma”, vero? Ma era un sì solo per me. Non erano pronti a offrire la stessa  protezione a tutte le atlete donne. Non erano pronti a creare un precedente. 
Due giorni dopo, mi ha chiamata il mio agente. La Nike voleva usarmi per una pubblicità per la Coppa del mondo femminile. Non riuscivo a crederci. La Nike voleva usarmi  per dire alle donne e alle ragazze che avrebbero potuto fare tutto nonostante il contratto  dicesse l’esatto opposto. Sapevo cosa avrei dovuto fare. Sapevo di dover andarmene. Sapevo di avere paura, ma l’ho fatto comunque. Scrissi un articolo nel “The New York Times” denunciando le politiche  per la maternità della Nike, e non ero l’unica. 
(Applausi) 
Io e le mie compagne abbiamo aiutato a cambiare le cose. Ora la Nike offre diciotto mesi  di tutela della maternità e altri sponsor... 
(Applausi) 
E altri sponsor come Altra, Nuun, Brooks e Burton, si sono fatti avanti e hanno annunciato nuove garanzie per le atlete donne che mettono su famiglia  mentre hanno uno sponsor. Troppo tardi per me, ma fantastico per le donne oggi. 
Non ho lasciato la Nike e sono qui per raccontare la storia. Ma soprattutto, sono qui per raccontare  che potete farlo anche voi. Una volta trovato il coraggio di credere in voi stessi, nei vostri pregi, nei vostri valori, diventa più facile. Quando prendete posizione iniziate a capire  come superare quella paura e come cambiare le cose per voi stessi e a volte per gli altri. 
Ho continuato a cercare un nuovo sponsor con una direzione femminile  e concentrata sulle donne, e mi hanno aiutata. 
(Applausi) 
E mi hanno aiutata a sfidare le politiche di assistenza del Comitato Olimpico. Insieme abbiamo raccolto 200.000 dollari per aiutare le atlete donne con l’assistenza ai bambini durante le gare. Perché le donne hanno figli, e questi bambini non spariscono  quando iniziano le gare. Sono tornata alle Olimpiadi  due anni dopo aver partorito. Ho vinto un oro e un bronzo. 
(Applausi e urla) 
E sono diventata la velocista americana più premiata di tutti i tempi. Tutto mentre mia figlia mi guardava. 
Pubblico: Oh. 
Correvo per molto di più che per le medaglie o per il tempo in pista. Correvo per rappresentare le donne e le madri e per chi si è sentito dire che la propria storia sarebbe finita. 
Ricordo la linea di arrivo a Tokyo e di aver avuto un senso di appagamento. Ho guardato i miei piedi e per la prima volta nella mia carriera, non indossavo Adidas, non indossavo Nike. Indossavo Saysh, il marchio di calzature femminili  che ho fondato, pensato da e per le donne, quando ero senza uno sponsor di calzature. Perché ero stanca di non essere valorizzata o capace di mostrarmi com’ero. Ho imparato che la mia voce ha potere, e quando scommetto su me stessa, il cambiamento è possibile. 
Durante la pandemia, abbiamo visto cosa succede quando la linea sottile tra la nostra vita professionale  e personale si confonde. Abbiamo visto donne indietreggiare,  arrendersi, ritirarsi, come se avere tutto significasse fare tutto, e fare tutto diventa impossibile. Dobbiamo smettere di obbligare le persone a scegliere tra l’essere genitori e fare il lavoro che amano. E dobbiamo smettere di fingere che  non stiamo facendo queste scelte perché i risultati influenzano tutti. Non solo le donne, ma anche gli uomini e i nostri figli. Creando l’ambiente in cui  tutti viviamo, lavoriamo, amimamo e cresciamo le nostre famiglie. 
Non è passato il tempo di lasciar stare l’ipocrisia e creare una nuova normalità? Con al centro generosità,  umanità e verità, non un senso distorto  di cosa sono gli affari. Dovremmo dire quello che tollereremo. E mentre ci riprendiamo dopo la pandemia che ci ha schiacciati, non ricostruiamo la stessa versione del sistema disfunzionale di prima. Ma impariamo e creiamo qualcosa di nuovo. 
Ognuno di noi ha un ruolo da svolgere. E non serve essere un atleta olimpico per creare il cambiamento per sé stessi o per gli altri. Tutti in questa stanza  possono scommettere su sé stessi. Di solito succede in momenti di paura quando non si trova la strada da seguire. Nella mia esperienza,  è stata una decisione terrificante, ma sarà il primo indizio. Quella sensazione di paura è il vostro invito a cambiare le cose. Dovete accettare quelle sensazioni, dovete affrontarle e dovete lottare per andare avanti. Non sarà facile. Avrete paura. Vi tremerà la voce. Ma quello che posso promettervi è che ne varrà la pena. 
Grazie. 
(Applausi) 
