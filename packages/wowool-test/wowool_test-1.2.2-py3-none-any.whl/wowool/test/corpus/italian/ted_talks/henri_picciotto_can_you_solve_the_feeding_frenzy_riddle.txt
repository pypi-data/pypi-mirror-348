In qualità di miglior detective di Numerolandia, 
pensavi di averle viste tutte. Ma i cadaveri prosciugati di noti numeri naturali, numeri interi maggiori di zero, sono spuntati ovunque in città nell’ultima settimana. Tutta Cifropoli è in coprifuoco dal tramonto all’alba, ma non è abbastanza per fermare ciò che può solo essere descritto come una frenesia alimentare vampiresca. La polizia è impotente e si è rivolta a te. Metti da parte il caso di persone scomparse su cui stavi lavorando e analizzi le prove. 
Ecco quello che sai: quasi tutte le vittime sono state completamente prosciugate dell’essenza vitale. Alcune hanno una sottile linea di bava che separa le cifre, alcune delle quali sono state prosciugate, mentre altre risparmiate. Questo ti porta al primo mistero: qual è l’importanza delle linee di bava e perché alcune cifre sono illese? 
Metti in pausa per arrivarci da solo. Risposta in 3 
Risposta in 2 
Risposta in 1 
Cominciamo cercando una connessione tra le vittime. Perché alcuni sono stati prosciugati del tutto e altri sbavati? Dunque, quelli sbavati sono i primi... nel senso che sono numeri primi, divisibili solo per 1 e per se stessi. Nessuno dei numeri non sbavati, invece, è primo. 
In più, le parti prosciugate dei primi sbavati 
non sono, di per sè, prime. Quando 71 è stato sbavato, 7 era primo, ma 1 no. Se 461 fosse stato diviso in 4 e 61, il lato destro sarebbe stato primo, invece è stato ulteriormente diviso in cifre non prime. E quando 2099 è stato sbavato, l’assalitore ha attaccato 20 e 99 ed è stato in grado di prosciugare entrambi. 
Quindi hai un grosso problema. Ci sono infinite potenziali vittime: tutti i numeri non primi e tutti i numeri primi che possono essere sbavati rivelando almeno un numero non primo. Infatti riesci a trovare solo pochi numeri che non siano vulnerabili. Innanzitutto, i numeri primi a una cifra: 2, 3, 5 e 7. E poi in numeri primi come 23, che può essere solo diviso in 2 e 3, entrambi primi. Questi numeri sono familiari, ma perché? Ah! Il tuo caso di persone scomparse. 
Qualcuno sta rapendo i numeri che non possono essere prosciugati: li chiameremo gli immuni. Se trovi i quattro immuni che restano, forse puoi raggiungerli per primo e capire cosa stia succedendo. 
Chi sono gli immuni? 
Metti in pausa per arrivarci da solo. 
Risposta in 2 
Risposta in 1 
Ci sono 4 immuni a una cifra: 2, 3, 5 e 7. Sono già stati tutti rapiti. Ma tutte le cifre in tutti gli immuni devono essere uno di questi quattro numeri; altrimenti si potrebbe fare una separazione in non primi. 
Ciò significa che ci sono solo questi 16 candidati 
tra i numeri a due cifre. Quelli che sono primi devono essere immuni. 
Possiamo eliminare chiunque finisca in 2 o 5, perché sono sempre divisibili per 2 e 5. Eliminiamo anche questa diagonale, perché sono divisibili per 11. Se la somma delle cifre di un numero è un multiplo di 3, esso è divisibile per 3. Questo elimina 57 e 27, lasciando questi numeri. I quali, dopo aver ricontrollato, risultano, infatti, immuni. 
Adesso abbiamo una solida base per cercare i numeri a tre cifre: 2 cifre consecutive devono essere nella lista degli immuni a due cifre. Tutti questi terminano in 3 e 7, quindi le uniche possibilità sono queste 8 opzioni: gli immuni a due cifre con in più 3 o 7 alla fine. 
3 non può venire dopo un 3, né 7 dopo un 7. Di nuovo, sommare le cifre rivela che 237 e 537 sono divisibili per 3. 
737 è 67 per 11, quindi ci resta solo 373, che, infatti, è primo e dunque immune. 
Può un numero a quattro cifre essere immune? No, ogni tre cifre consecutive dovrebbero essere immuni e non c’è un immune a tre cifre che cominci per 7. 
Ti precipiti fuori, ma raggiungi ogni casa troppo tardi, fino a che l’unico immune che resta è 373. Arrivi appena in tempo per scacciare il suo rapitore; non il vampiro in persona, ma un servo. 373 spiega che lei e gli altri immuni sono i protagonisti di un’antica profezia che li indica come cacciatori di vampiri. Ogni tanto si riunivano e cercavano di capire cosa fosse un vampiro, ma nessuno ne aveva la più pallida idea. Trovavano pittosto sgradevole l’idea di cacciare qualcosa. 
Inseguite insieme il presunto rapitore fino a un inquietante castello. Là liberate gli altri numeri rapiti e affrontate il vampiro in persona. È impotente di fronte ai cacciatori, che però sono sempre pacifisti: lo accerchiano, restituiscono la forza vitale alle vittime e lo mandano via. Numerolandia è salva... per ora. 
