- AG: Grazie mille. - WPR: Salve, Al. Grazie per essere qui. Come ho detto,  ha fatto un discorso stimolante al Climate Countdown lo scorso autunno a proposito di quello  che dobbiamo fare per trasformare- trasformare il cambiamento climatico e cambiare le cose. Quale è lo stato di avanzamento dell’azione climatica ora, sei mesi dopo? 
AG: Grazie anche a molte persone che sono parte della comunità di TED, notiamo progressi enormi nello sviluppo di beni sostenibili, economici, energia solare, eolico, veicoli elettrici, batterie, agricoltura rigenerativa, arriverà l’idrogeno verde, silvicoltura sostenibile. Ma, purtroppo, la crisi sta peggiorando molto, molto più velocemente del previsto. E sta peggiorando a un ritmo più veloce rispetto alla velocità con cui sviluppiamo queste soluzioni. Abbiamo tutto quello  di cui abbiamo bisogno. tranne sufficiente volontà politica. È così da un po’. 
E solo dalla... 
conferenza di Glasgow, abbiamo asssistito a una regressione e abbiamo visto istituzioni finanziarie, banche e grandi investitori, dirigere sempre più denaro in sempre più combustibili fossili. È letteralmente assurdo. Oggi, immettiamo  altri 162 milioni di tonnellate in quel guscio sottile che è l’atmosfera che circonda il pianeta. E la quantità accumulata ora trattiene molta più energia termica di quella rilasciata dall’esplosione di 600.000 bombe atomiche di Hiroshima se esplodessero ogni 24 ore. Solo a 95 miglia a nordest da qui Lytton, nella Columbia Britannica, ha raggiunto 121,3 gradi Fahrenheit meno di un anno fa 49,6 gradi Celsius. Più di 80 record di temperatura assoluti sono stati superati qui, nella Colombia Britannica solo l’anno scorso. Un giorno dopo, comunque, l’intera città è bruciata. Ieri, stragi nelle Filippine per un’altra super tempesta alimentata dalla crisi climatica. Il Cile solo ieri ha dichiarato un’emergenza siccità. 
Ma stiamo vedendo  lo sviluppo delle soluzioni. Purtroppo, gli interessi finanziari, le aziende  di combustibili fossili, hanno acquisito processo decisionale in paesi chiave e hanno intenzionalmente zombificato più persone possibili in tutto il mondo con un falso messaggo che loro sapevano essere falso. Lo sapevano, È stato provato scientificamente. E come conseguenza, il nostro processo decisionale a livello politico nei paesi chiave è bloccato, paralizzato. 
Quindi, la volontà politica necessaria per superarlo deve essere espressa in maniera ancora più efficace. Ci stiamo avvicinando all’orizzonte degli eventi politici. E negli Stati Uniti, JP Morgan Chase, Citi, Wells Fargo... E altri, Bank of America, Royal Bank of Canada... Diverse banche in Canada si sono unite alla Net-Zero Banking Alliance, e l’anno scorso hanno raddoppiato la somma di denaro investita nelle sabbie bituminose, che è la forma più sporca  di combustibili fossili. Insomma, quando i drogati non possono più usare le vene di braccia e gambe, iniettano tra le dita dei piedi. Ecco cosa sono le sabbie bituminose. 
Quindi voglio dire, che questo è il momento  per essere all’altezza della situazione. Abraham Lincoln diceva che  l’occasione è piene di difficoltà, colma di difficoltà e dobbiamo essere  all’altezza dell’occasione. Poiché il caso è nuovo, dobbiamo pensare in modo nuovo ed agire in modo nuovo. Dobbiamo trovare il modo di risolvere la crisi democratica per poter risolvere la crisi climatica. 
(Applausi) 
WPR: Credo che con la guerra in Ucraina, vediamo la domanda di sicurezza energetica al centro della scena. E vorrei sapere cosa pensa che succederà, accelererà o rallenterà la transizione energetica? 
AG: Sì, dovrebbe essere un momento di epifania globale. È una guerra di combustibili fossili, come molti hanno affermato. E la timidezza di alcuni paesi europei, comprensibilmente, perché sono dipendenti  dal gas e dal petrolio russi, è un’altra conseguenza della nostra dipendenza. E poi c’è questa orribile scena in cui gli Stati Uniti supplicano altri paesi produttori di petrolio, come l’Arabia Saudita,  il Venezuela e l’Iran, di pompare  sempre più combustibili fossili. Dovremmo vederla come una minaccia alla sicurezza nazionale e globale. È una minaccia  per le comunità svantaggiate. L’inquinamento per la combustione di combustibili fossili uccide nove milioni di persone ogni anno. Molte di più delle persone morte a causa del covid muoiono ogni anno  per l’inquinamento da particolato che deriva dai combustibili fossili. Possiamo risparmiare denaro, e combattere anche l’inflazione. La rivoluzione della sostenibilità, comprese le energie rinnovabili, è fortemente deflattiva. I costi continuano a scendere. Ci sono molti motivi per cui dovremmo vederlo come un momento decisivo per dare una grande svolta e uscire dai combustibili fossili. Non possiamo erogare sempre più soldi alla ricerca di profitti a breve termine in attività che stanno distruggendo il futuro dell’umanità. Non è il momento della viltà morale. Non è il momento di arrenderci e restare indifferenti al destino dell’umanità. 
WPR: Penso che sia il momento di cambiare, l’IPCC ha recentemente pubblicato un rapporto che mostra che se vogliamo aggirare la curva, abbiamo fino al 2025 per vedere i picchi di CO2. Mancano solo tre anni. Quanto realistico pensa che sia? 
AG: Beh, quello che hanno detto, è che deve raggiungere il livello massimo tra il 2020 e non oltre il  2025, sì. 
Per prima cosa, condivido le buone notizie di quel terribile rapporto dell’IPCC. Hanno aggiunto che se raggiungiamo  il net-zero, il vero net-zero, allora le temperature sul nostro pianeta smetteranno di alzarsi con un ritardo minimo che va da 3 a 5 anni. E se restiamo nel net-zero, la metà delle emissioni di CO2 causate dall’uomo nell’atmosfera uscirà dall’atmosfera nel giro di 25 o 30 anni. Abbiamo la tecnologia, abbiamo le soluzioni, abbiamo la capacità di smettere questa distruzione progressiva del futuro dell’umanità e iniziare il lungo processo di guarigione. Ma dobbiamo interrompere le azioni dei sistemi politici. Dicono che i boicottaggi non funzionano. Dovremmo boicottare tutte quelle banche e tutte quelle istituzioni finanziarie? 
(Applausi) 
Insomma, scienziati, scienziati del clima, alcuni l’hanno detto settimana scorsa e hanno iniziato a farlo, incollandosi alle porte, ai cancelli di questi impianti a combustibili fossili. Se gli scienziati del clima  sono arrivati alla conclusione che più fatti e più dati e più ricerca non sono assolutamente nulla di buono a meno che noi, la popolazione, non troviamo i mezzi per interrompere la prigionia della nostra autodeterminazione da parte di grandi, enormi inquinatori che guardano solo i profitti, allora gli scienziati dicono che devono scendere in strada. Mi dispiace di essermi scaldato e arrabbiato per questa cosa. 
WPR: Credo che tutti lo apprezzino. 
(Applausi e urla) 
AG: Ma sì, quel rapporto dell’IPCC, Cioè, è una curva asintotica che si avvicina sempre di più al panico assoluto, ok? E tutti i rapporti sono molto simili. 
È tutto vero. Voltaire diceva che se puoi convincere le persone di assurdità, puoi convincerle a commettere atrocità. Lo stiamo vedendo oggi in Ucraina. Lo stiamo vedendo su scala globale con sconsiderata indifferenza riguardo al futuro dell’umanità. Cosa diremo alle prossime generazioni quando guarderanno al passato e vedranno che avevamo la possibilità di farlo? 
Abbiamo i mezzi. L’Agenzia internazionale dell’energia dice che per ridurre le emissioni del 50% nel 2030, abbiamo tutte le tecnologie di cui abbiamo bisogno, completamente sviluppate, con piani di realizzazione funzionanti. Per il successivo 50% dal 2030 al 2050, tutte le tecnologie sono in varie fasi di sviluppo. Potranno essere pronte se decidiamo di svilupparle abbastanza velocemente, saranno pronte. Dobbiamo smettere di distruggere il nostro futuro. Sembra così facile, ma dobbiamo superare questa paralisi. 
WPR: Già, dobbiamo superare questa paralisi. Signore e signori, Al Gore. 
AG: Ho un’altra cosa da dire, e l’ho già detto prima. Non perdere la speranza. E ricordatevi sempre che la volontà politica è essa stessa una risorsa rinnovabile. 
Grazie. 
WPR: Grazie davvero, Al. 
(Applausi e urla) 
