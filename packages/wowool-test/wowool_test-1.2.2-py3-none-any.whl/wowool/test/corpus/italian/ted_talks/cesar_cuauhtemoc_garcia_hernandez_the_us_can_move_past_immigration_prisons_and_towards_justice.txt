Fuori Philadelphia c’è una vecchia casa di riposo  che spunta dietro alberi rigogliosi. Invece di accogliere gli anziani, oggi imprigiona i giovani. Ragazzi che sono venuti negli Stati Uniti con i loro genitori. Nei suoi corridoi, un bambino di nome Diego è passato dai pannolini alle sbarre. Quando aveva solo un anno sua madre, Wendy, decise che la vita in Honduras era troppo pericolosa per loro. Come ogni persona del mondo  ha fatto per generazioni, Diego e Wendy si sono rivolti agli Stati Uniti per trovare rifugio. 
Se siete negli Stati Uniti e temete per la vostra vita, la legge federale sancisce la possibilità di chiedere asilo. Non importa da dove venite o come siete arrivati. Diego e Wendy hanno fatto solo questo. Dopo pochi giorni, si sono ritrovati nella prigione per immigrati della Pennsylvania. Due persone tra mezzo milione che saranno imprigionate ogni anno, mentre il governo decide se avranno la possibilità  di restare negli Stati Uniti. 
Invece di un confronto giusto tra un’accusa e una difesa i migranti incarcerati  solitamente entrano in aula da soli. È una battaglia legale rischiosa che sono costretti a combattere con le mani legate dietro la schiena. Mentre le corti discutono,  passano i giorni. Sia nella vostra comunità che nella mia, oggi, un innocente è messo in prigione. Spesso non hanno visto un giudice e nemmeno un avvocato. In molte prigioni per immigrati che ho visitato  da avvocato o ricercatore, la porta d’acciaio è serrata dal tintinnio della reclusione. Per ottenere un pugno di voti, i politici sostengono che persone  come Diego e Wendy siano pericolose o disoneste. In nome del profitto, i privati gestiscono le prigioni  per trattenerli. 
Anche se sembra impensabile oggi, non abbiamo sempre imprigionato migranti in attesa che il governo  decida il loro destino. Un tempo,  gli Stati Uniti furono i pionieri dell’abolizione  delle prigioni per immigrati. “Questo era il segno di una civiltà illuminata”, scrisse la Corte Suprema nel 1958. Ci eravamo così vicino. Ma la politica e il guadagno ci hanno spinto nella direzione opposta. Con il supporto  di Democratici e Repubblicani oggi imprigioniamo uomini,  donne, e bambini. 
Ma nel nostro passato, vedo speranza per il futuro. Possiamo fare dei passi in avanti verso l’abolizione delle prigioni per migranti. 
Molte persone pensano che Ellis Island sia stato un posto che accolse generazioni di nuovi arrivati negli Stati Uniti. Lo ha fatto, ma è stata  anche una prigione per immigrati con una vista ironica  sulla Statua della Libertà. Nel 1950 il complesso di Ellis Island  doveva essere riparato, rimpiazzato o dimesso. Il governo di Dwight Eisenhower,  l’eroe di guerra diventato presidente, decise di chiuderlo. Ma dal 1970, gli Stati Uniti hanno costruito il più grande sistema carcerario  d’immigrazione al mondo. Repubblicani e Democratici hanno lavorato assieme, puntando il dito al filo spinato, difendendo la legge per proteggere voi... da me. Quando gli haitiani iniziarono  ad arrivare numerosi negli anni ’70, Carter decise di imprigionarli. Negli anni 80 seguì Reagan,  che imprigionò cubani e centroamericani. George H.W.Bush trasformò  la base di Guantanamo, a Cuba, per incarcerare i migranti. Clinton li lasciò lì. 
Non è un problema  di schieramenti politici, ma di profitti. Per i governi locali  e le imprese private, le prigioni di immigrazione sono una risorsa finanziaria. Le due più grandi corporazioni  di prigioni private negli Stati Uniti, CoreCivic e GEO Group, ricevono metà dei loro fondi dal governo federale. Con quei soldi, assumono persone che vengono da località difficili, dove i lavori ben pagati sono difficili da trovare. Andate a nord del confine,  verso il sud del Texas e alla fine, sentirete un odore pungente di cipolle riempire l’aria. L’economia locale di Raymondville, la sede della contea di Willacy, si basa sull’agricoltura. Sull’agricoltura e sulle prigioni. Ammassati in una prigione statale, il centro di detenzione della contea  di Willacy imprigiona diversi immigrati in grandi tende. Un paio d’anni fa è stata chiusa,  dopo che i prigionieri si sono ribellati. E quando è successo, non mi sono stupito, perché quando rappresentavo i clienti lì, storie di stupri, molestie e abusi erano comuni. Alla fine la contea aveva perso  un centinaio di lavori. Chiuse anche il Walmart. Ma nell’estate del 2018, quando la prigione rinnovata  si stava preparando per la riapertura, gli ufficiali eletti hanno festeggiato. Perché la contea era così interessata? Perché possedeva la prigione  e l’azienda privata l’amministrava. Avere i prigionieri significava che l’azienda privata  poteva assumere guardie, infermieri, e significava che la contea  poteva pagare le sue bollette. 
Grazie al supporto di Washington, nella contea di Willacy è un buon momento per ricevere i fondi dell’incarcerazione dei migranti. Ma non possiamo dimenticarci che stiamo parlando di persone, dai bambini troppo giovani  per chiedere loro un’opinione agli adulti con legami di lunga durata con gli Stati Uniti. 
Diego e Wendy erano bloccati in quella vecchia casa di riposo, ora prigione, mentre aspettavano il lento procedere delle tempistiche legali. Diego aveva un anno quando arrivò, ne aveva tre quando uscì. Alla fine ha vinto la sua battaglia legale per restare negli Stati Uniti, ma non prima di 650 notti. 
Eppure... altri non sono così fortunati. Kamyar Samimi... aveva una green card e viveva negli Stati Uniti da 40 anni, quando un giorno, l’ICE  bussò alla sua porta e lo portò in una prigione privata nella periferia di Denver. Morì dopo 13 giorni. Il governo non aveva deciso se estradarlo o meno. 
In questo mondo alla rovescia, ci sentiamo meglio quando mettiamo bambini dietro le sbarre con le loro madri, o quando queste persone  non fanno la stessa fine di Samimi. È davvero il meglio che possiamo fare? 
Il percorso per un mondo libero  dalle prigioni per immigrati non inizia fingendo  che i migranti siano perfetti. Inizia affrontando la realtà. Le leggi per l’immigrazione ci dicono che i migranti sono alieni. Ma tutti sappiamo che non lo sono. Sono solo persone. E come molte persone, il più delle volte,  sono persone profondamente ordinarie, persone ordinarie alle quali viene chiesto di fare lo straordinario: combattere la lotta finale  per restare in questo paese mentre siete imprigionati, lontano dalla famiglia, dagli amici e con poche possibilità  di avere un avvocato. Per porre fine a questo e costruire un mondo senza imprigionare i migranti, smettiamo di pagare  CoreCivic e GEOgroup per farlo, e iniziamo a pagare per avvocati che li difendano. 
(Acclamazioni ed applausi) 
Avere un avvocato significa semplicemente  che le corti saranno più propense a raggiungere una conclusione giusta e onesta. E quando si tratta  di questioni legali importanti, siamo sinceri, cos’è più americano  di una lotta tra avvocati? 
(Risate) 
E lo abbiamo fatto in passato. Il governo ha fatto  diversi progetti pilota. Ogni volta il sostegno è stato sufficiente per far uscire i migranti dalla prigione, tenerli in regola con gli appuntamenti  del tribunale e lontano dai guai. Ma non abbiamo mai fatto crescere  questi progetti. Politici e profitti hanno sempre soffocato la promessa di libertà. Possiamo incarcerare i migranti, ma non siamo costretti a farlo. Invece di sperare che filo spinato  e porte di ferro ci guidino oltre il labirinto della legge  dell’immigrazione, potremmo investire nella giustizia. Potremmo assicurarci che ogni migrante abbia un’occasione di portare avanti un processo legale. Perché le prigioni per gli immigrati non risolvono il problema. Sono il problema. 
(Acclamazioni ed applausi) 
Ci impediscono di vedere il passato, quando facevamo le cose in modo diverso, e ci distraggono dai tentacoli avidi che incatenano il nostro futuro alle sbarre delle prigioni. 
Beh, il fatto è, che la libertà è troppo preziosa per perderla perché i politici vogliono i voti e le corporazioni vogliono i soldi. 
Grazie. 
(Acclamazioni ed applausi) 
