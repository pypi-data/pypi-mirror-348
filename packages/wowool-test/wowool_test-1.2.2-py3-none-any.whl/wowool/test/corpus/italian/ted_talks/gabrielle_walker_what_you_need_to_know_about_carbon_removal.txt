Vi parlerò della rimozione del carbonio, e inizierò da questo. Questo è un mangalica. 
(Risate) 
È bellissima, ovviamente, ed è anche una parte  di una nuova serie di approcci per affrontare il cambiamento climatico. Sono tutti denominati  eliminatori di carbonio, e hanno tutti a che fare  con la rimozione del carbonio dal cielo e il deposito in un posto sicuro. 
Tornerò sul maialino più tardi, ma prima, perché ci servono  eliminatori di carbonio? Perché so cosa state pensando: non è più facile fermare prima di tutto l’emissione di carbonio in atmosfera? La risposta è sì, certamente. Dobbiamo fare il possibile e rapidamente per impedire al carbonio  di andare in cielo e fermare il cambiamento climatico  che peggiora. Non dovrebbe essere un punto controverso  di questo incontro. Ma il problema è... siamo arrivati tardi. Ora non possiamo farlo  abbastanza velocemente. 
Lavoro sul cambiamento climatico  da più di 20 anni, ne ho parlato in sale riunioni e in classi e qualunque cosa stia in mezzo, e sono rimasta scioccata  quando l’ho scoperto, ma la scienza è assolutamente... assolutamente chiara. Se vogliamo avere una possibilità  di restare sotto 1,5 gradi, il “limite di sicurezza,” dobbiamo rimuovere il carbonio, e sembra ne che servirà tanto. Gli scenari della Commissione  per la Transizione Energetica, dalla Agenzia Internazionale  per l’Energia, dal Panel Intergovernativo  sul Cambiamento Climatico, hanno tutti mostrato che servirà rimuovere  miliardi di tonnellate di carbonio da oggi al 2050 per darci una possibilità  di stare sotto 1,5 gradi. Serviranno sia la riduzione  che la rimozione. Ma la rimozione serve  per un’altra ragione più rincuorante. Ci dà anche la possibilità -- l’unica possibilità -- non solo di impedire  che il problema peggiori, ma di migliorarlo. Perché anche 1,5 gradi non sono sicuri. Non ci siamo ancora, e stiamo già vedendo  incendi, inondazioni, siccità e tempeste. Con la rimozione del carbonio, possiamo togliere dall’atmosfera  le emissioni passate. Possiamo ripulire il casino  che abbiamo fatto, e dare al nostro mondo  la possibilità di guarire. 
Cosa significa rimozione? Ho parlato con tante persone  della rimozione della CO2, da dirigenti a attivisti climatici, e vanno  in una sola delle due direzioni. O pensano agli alberi o pensano a grandi macchine futuristiche. Natura contro tecnologia; verde contro cromato. Ma più scavavo nella rimozione della CO2, più realizzavo che non è  il modo giusto di vederla. Perché il mondo è pieno  di metodi di stoccaggio del carbonio. Possiamo stoccarlo negli alberi, nel suolo, nell’oceano, negli edifici, nelle rocce, sottoterra in profondità. E ognuno di questi approcci richiede una combinazione  di risorse naturali, ingegno umano e tecnologia. Serviranno sia la natura  che la tecnologia. Vi mostro cosa significa. 
Iniziamo dall’estremità naturale  dello spettro con gli alberi. Trovo sempre sbalorditivo che ogni singolo albero  e pianta sulla Terra ha costruito tutto il proprio corpo  direttamente dal carbonio nell’aria. Sono incredibili macchine  cattura carbonio, e ce ne serviranno molti di più. Ma dobbiamo anche farlo correttamente, perché mettendo alberi  nel posto sbagliato... bruciano. Dobbiamo mettere alberi  dove stimolano la biodiversità, dove non competono con cibo e terra e dove scienza e tecnologia ci dicono  abbiano più probabilità di sopravvivere anche di fronte al cambiamento climatico. 
Se non volete  che la CO2 degli alberi che bruciano vada in cielo, si può bruciare il legno  in una centrale elettrica, catturare la CO2 e seppellirla con un processo  denominato BECCS, che restituisce anche energia come extra. Ma se volete mantenere  il carbonio nel legno, ci sono anche metodi tecnologici  per farlo, come questo. 
Guardate qui. Un nuovo movimento per usare il legno  come materiale da costruzione in edifici alti e moderni. È una buona idea per almeno tre motivi. Prima di tutto,  mantiene il carbonio nel legno. In secondo luogo, sostituisce materiale  ad alte emissioni come il cemento. E terzo, gli edifici sono meravigliosi. 
Si può anche usare la tecnologia  per mantenere il carbonio nel terreno. Stoccare il carbonio nel suolo  sembra una buona idea, ed è una buona idea. La domanda è: quando tempo rimane? Perché cambiare le abitudini agricole  per uno o due anni va bene. Ma se si torna ai vecchi metodi, il carbonio torna in cielo. Ecco perché questa roba può aiutare. Si chiama biochar, e si fa prendendo il legno e bruciandolo  in assenza di ossigeno fino a ottenere questo. Blocca il carbonio nel legno, in modo da non poter essere bruciato via. Sembra che il biochar  sia ottimo per il terreno. Le popolazioni indigene in Amazzonia  lo usano da generazioni per migliorare la qualità del terreno. Si può realizzare su larga scala, migliorare il suolo e racchiudere il carbonio. È natura e tecnologia e saggezza indigena, tutto in uno. 
Si può usare anche la tecnologia... per accelerare i processi naturali. Questo è basalto. Una roccia vulcanica. Si trova più o meno ovunque sulla Terra, e incamera CO2 in un processo chiamato degradazione meteorica. Sfortunatamente,  ci vogliono migliaia di anni. Ma si può accelerare il processo  polverizzando la roccia e stendendola sui campi, accelerando il processo a un paio di anni. E come il biochar,  è ottimo per il terreno. Si apportano minerali al suolo  dove servono. E quando viene portato via dal mare, aiuta anche con un’altra seccatura  del cambiamento climatico: l’acidificazione degli oceani. Se lo facessimo su due terzi  dei terreni coltivabili nel mondo, potremmo potenzialmente rimuovere fino a quattro miliardi  di tonnellate di carbonio dall’atmosfera ogni anno, ed è un bella porzione  di quello che ci serve. 
Questi approcci fino ad ora, come piantare alberi, necessitano di molta terra. Ma c’è un approccio con cui si può fare  su un piccolo pezzo di terreno pur facendolo su larga scala. Si chiama cattura diretta dell’aria, e richiede giganteschi ventilatori  che soffiano tanta aria su un apparecchio  di cattura del carbonio. Sembra una grande macchina futuristica. Lo ammetto. Ma sposa comunque la tecnologia  con processi naturali -- geologia -- perché si cattura CO2, la si seppellisce sottoterra. 
Questa è la visione  di un artista di una fabbrica progettata  da Carbon Engineering nel Texas. Il suo scopo è prendere un milione di tonnellate di CO2  dall’atmosfera ogni anno. E questa parte mi piace -- dove va? La mettono sottoterra in profondità  nelle stesse formazioni geologiche da cui è stato estratto  il petrolio del Texas. Ne adoro la poesia. È come invertire la valvola e riportare la CO2 da dove è venuta. Studi recenti hanno mostrato  che facendo questo, il 98 per cento sarà ancora lì  tra 10.000 anni. La si mette là sotto, e li rimane. È ancora un po’ futuristico. È ancora in fase  di pianificazione e progettazione, ma la fabbrica di cattura di carbonio  ha iniziato a operare quest’anno. Su scala più piccola, ma lo sta già facendo. Questi sono Climeworks e Carbfix  in Islanda. Usano l’energia geotermica per alimentarlo e rimettono la CO2  nella roccia basaltica islandese. 
Un problema, però,  con la cattura diretta dell’aria, è che ci vuole tanta energia  per alimentare i ventilatori. E l’energia ovviamente  deve essere green. Deve essere pulita; non si possono usare carburanti fossili. Ma la rende anche molto più costosa  di altre tecniche. Ci vuole energia per il legno  e per perforare la roccia, quindi tutti questi approcci di cui parlo sono oggi molto più costosi  della piantumazione. Ma possiamo fare qualcosa. Possiamo investire oggi, fare ricerca e sviluppo e cercare di ridurne il costo  per renderli accessibili. Ha funzionato per l’energia solare  e per l’eolica; può funzionare anche  per la rimozione del carbonio. Ricordate, dobbiamo andare su larga scala: miliardi di tonnellate di rimozione  di carbonio entro il 2050. Ma possiamo tutti aiutare riducendo  le emissioni il più possibile e capendo come rimuovere il resto. Non parlo  di compensazioni tradizionali. Immetto una tonnellata di CO2 nell’aria, e pago voi per non mettere  tonnellate nell’aria, ma la mia tonnellata è sempre lì. No, quello che intendo è  immetto una tonnellata di CO2 nell’aria, pago qualcuno per rimuovere una tonnellata,  ora o in un futuro prossimo, e possiamo andare a zero e oltre. Quello che va su oggi deve tornare giù. Se tutti facciamo questo, se ci prendiamo tutti questo impegno, chi sta cercando di realizzare  la rimozione avrà i soldi e il coraggio e la fiducia per scalare  al livello necessario. 
Non so quale di questi approcci, alla fine, sarà quello che useremo per andare su larga scala. Ma so che servirà l’ampia diffusione, con natura e tecnologia mano nella mano per rimuovere dal cielo la CO2 e tenerla fuori. Il che mi riporta indietro... ai mangalica. 
(Risate) 
Questi mangalica vivono  in una tenuta sull’isola di Mull, di proprietà della Future Forest Company  di Jim Mann. So che non sembrano molto pericolosi, invece sono quanto di più simile ci sia a un cinghiale selvatico scozzese senza dover possedere una licenza  per animali pericolosi. E fanno quel che facevano  i cinghiali selvatici scozzesi. Rovistano la vegetazione Fanno emergere le sementi in superficie in modo che gli alberi  possano iniziare a crescere e iniziare a prelevare CO2 dal cielo. Piantano anche alberi  in questi bellissimi posti. Alberi a foglia larga  come le querce e questo faggio, ed è abbastanza umido sull’Isola di Mull da non farli bruciare. Si spinge a tanto, così naturale. 
Ma hanno anche macchine. Questa è pronta a cucinare legno  per fare andare il biochar nel suolo, e hanno anche una cava con basalto. Estraggono rocce basaltiche. Hanno macchine per macinare le rocce, e hanno macchine  per spargerle sui terreni. Sono tre approcci per la rimozione  del carbonio in un unico bellissimo luogo. 
È solo una tenuta, ma tutti questi approcci e altri  sono incredibilmente scalabili. Il mondo è pieno di luoghi  in cui piantare alberi e mettere carbonio nel suolo, macinare pietre da spargere, catturare CO2 dall’aria e trovare luoghi  per conservarlo sottoterra. Tutte queste cose. Ce ne sono centinaia -- migliaia di persone che lavorano per mettere in pratica questi approcci  alla rimozione del carbonio, e aiutarci -- Dio ci aiuti -- a invertire i danni che abbiamo fatto e iniziare il processo  di guarigione del clima. 
Sedendo su quella collina vedendo i maiali grufolare e gli alberi crescere e le macchine pronte a cuocere e macinare, l’ho adorato... perché ho vissuto un’emozione che coloro che lavorano  al cambiamento climatico raramente provano. Ho sentito la speranza. 
Grazie. 
(Applausi e acclamazione) 
