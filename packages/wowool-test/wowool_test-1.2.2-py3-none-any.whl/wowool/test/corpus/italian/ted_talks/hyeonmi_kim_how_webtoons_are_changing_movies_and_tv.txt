Potreste non crederci, ma state contribuendo a una delle più grandi liberalizzazioni dello storytelling della storia. Probabilmente lo fate quotidianamente, con i film e le serie TV che guardate. Questa liberalizzazione da voce, a livello mondiale, alle storie bizzarre e fantastiche di chi è nella penombra. È fantastico, e vorrei parlarvene. Però, per apprezzare a pieno quello che dirò, prima è necessario capire come i film e le serie vengono prodotte di solito. 
L’industria popolare dei media si è affidata a lungo a un ecosistema chiuso di sceneggiatori, che vengono spesso scelti per creare serie di successi commerciali. Mentre gli investitori delle case produttrici si affidano a loro per aumentare le possibilità di successo. Il problema è chiaro a tutti. Una rete chiusa di sceneggiatori, naturalmente, limita la varietà di trame. Per questo a volte vi sembra di guardare le stesse trame di supereroi e storie d’amore cliché. Però la situazione sta cambiando. Questo cambiamento rapido è dovuto ai webtoon. 
Sono storie raccontate con illustrazioni simili ai fumetti e ai cartoni. Viene pubblicata in episodi corti, di solito settimanali, e sono fatte per essere lette in cinque o dieci minuti. Sono sicuramente uno svago divertente e facile da digerire, ma è diverso da Instagram e TikTok. Queste applicazioni non sono considerate mezzi di storytelling, mentre i webtoon sì. Sono prodotti seguendo una struttura narrativa. Sono pubblicati su queste piattaforme libere, dove chiunque - voi, io, una madre single del Pakistan, un adolescente giapponese, chiunque - può condividere  la propria meravigliosa storia e trovare un pubblico entusiasta di consumare quel contenuto. 
Il fenomeno è iniziato in Corea e si sta espandendo nel mondo. Per esempio, negli Stati Uniti, una delle principali piattaforme per webtoon, chiamata Naver Webtoon, ha appena superato i 15 milioni di utenti mensili. Non è un fenomeno di una parte remota di internet. Anzi, grazie alla forte crescita del pubblico, il mercato delle piattaforme per webtoon produce quasi un miliardo di dollari, e continua a crescere. 
Sono una consulente strategica, e lavoro con molte imprese nel settore dei media e fornitori di contenuti. E ho realizzato che queste imprese, e i dirigenti con cui lavoro, fanno parte di due gruppi. C’è chi inizia a capire che l’universo dei webtoon è un forziere di nuove e fantastiche storie pronte ad arrivare sul grande schermo. E poi ci sono quelli a cui sto cercando di farlo capire, in modo che possano capitalizzare sfruttando questo fenomeno. 
Se dovessi descrivere che cos’è davvero un webtoon, direi che è un megafono multimilionario disponibile per voi, e per persone come voi. Con gli occhi lungimiranti dei produttori di contenuti, puntati sui webtoon, è più facile che mai per lo scrittore che avete in voi trasformarsi in uno storyteller di successo. Siete fan di “Hellbound”? Di “Itaewon Class” o di “Kingdom”? In origine, erano tutti webtoon. A dirla tutta, soltanto nel 2021 sono state prodotte più di due dozzine di serie TV di successo basate su webtoon, trasmesse dai maggiori canali TV e di contenuti in streaming. 
Per esempio “Hellbound”, di Netflix: è la storia di alcune persone che scoprono la data della loro morte e se andranno in paradiso o all’inferno. E la trama ha  un colpo di scena straordinario che ti lascia in sospeso a chiederti chi andrà in paradiso e chi, come sapete, è destinato all’inferno. In origine, “Hellbound” è stata pubblicata come un webtoon, tra il 2019 e 2020. Poi Netflix ha deciso di produrla, e la serie, trasmessa lo scorso novembre, è stata una tra le dieci serie più viste. 
(Video) (Coreano) Credi davvero che la giustizia sia impartita con le leggi create dall’uomo? 
(Effetti sonori) 
(H.K): Netlix ha prodotto anche “D.P.” È una storia basata sull’esperienza biografica dello scrittore nella polizia militare coreana. Se vi state chiedendo se per davvero una persona qualunque può ottenere il successo nell’universo dei webtoon, sarete felici di sapere che lo scrittore di “D.P.” lo pubblicava con lo pseudonimo “Ordinary Kim”. Gli scrittori di webtoon guadagnano fino a 150 000 dollari all’anno in Corea, una cifra cinque volte più alta del reddito medio. Di solito, è basata sui ricavi divisi tra lo scrittore e la piattaforma del webtoon. E gli scrittori con più successo, come “Ordinary Kim”, che creano una serie webtoon adorata e contenuti crossover come film e drama, possono guadagnare fino a 10 volte lo stipendio medio, o anche di più. 
Sapere cos’altro adoro del fatto che l’industria dei media prende ispirazione dai webtoon? È una vittoria per molte persone perché è un modello interattivo. Gli autori hanno un riscontro istantaneo dal pubblico, che legge ogni episodio. Quindi migliorano più velocemente, e le imprese del settore possono verificare nell’immediato l’andamento dello show. Questo nuovo modello aiuta anche con il famoso problema della diversità nell’industria dei media. Tutti possiamo diventare scrittori grazie alle piattaforme web, da un fumettista appena laureato, a una casalinga che ha sempre sognato di scrivere libri. Questi scrittori sono diversi e creativi, così come le loro storie. 
La scrittrice di uno dei webtoon più famosi, “True Beauty”, era un’aspirante fumettista. È stato il suo primo webtoon ed è stato un vero successo, che ha raccolto fan in quasi 100 paesi. Poi è stato trasformato in una drama TV trasmesso in tutta l’Asia. È la storia di una ragazza delle superiori con un aspetto un po’ diverso a seconda che si trucchi o meno. La storia mostra come acquista fiducia in sé stessa, ed è amata così com’è. All’inizio, nessuno conosceva la scrittrice. Poi la serie ha iniziato ad acquisire popolarità, e così anche la scrittrice, e la cosa sorprendente è che somigliava molto alla protagonista. Ed è una madre single. Ora il suo webtoon e la serie hanno avuto un grande successo, e lei sta anche avendo un’influenza positiva portando l’attenzione sulle madri single, spesso messe da parte in Corea. 
Qual è il prossimo passo? Personalmente, penso ci siano alcuni scenari possibili. Per l’industria dei webtoon, si verranno a creare più imprese specializzate, che contribuiranno con il design e i disegni, permettendo a più scrittori di fornire storie meravigliose senza essere grandi artisti. Le retu di streaming, invece, continueranno a monitorare le storie singolari dei webtoon dei romanzi web, di quelli classici - e perfino la mitologia. Chi lo sa, magari il prossimo drama di successo sarà basato sulla storia di un’antica divinità in un’isola dell’Indonesia. La gara per trovare la migliore storia del mondo è appena iniziata. 
Grazie. 
(Applausi ed acclamazioni) 
