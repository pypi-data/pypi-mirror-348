Ho sempre avuto  un forte desiderio di ribellione. 
Da bambino più mi reprimevano, più io resistevo. In una società conservatrice, non era facile per me  o per chi mi circondava. Un fuoco mi bruciava dentro. Come può il mio paese avere così tanta ricchezza di persone e cultura ed avere così tanta oscurità? 
Ho deciso di mostrare questa ricchezza raccontando le storie delle comunità che non avevano nulla a che fare con la narrazione del mio paese Una narrazione che detta il modo in cui dobbiamo pensare e come dobbiamo vivere. Una narrativa che alimenta l’estremismo e rende le persone radicali e estremiste. 
Io vengo dal Pakistan e creo film. Uno per volta, gli eroi dei miei film divennero fonte di speranza per le loro comunità. Le loro comunità diverse mi accettarono, mi accolsero e mi fecero raccontare le loro storie al mondo intero. 
Una di queste storie è sul K2. Il K2 è la seconda montagna più alta e più pericolosa del mondo. Mentre filmavo le avversità  degli arrampicatori sul K2, ho notato le difficoltà dei facchini. Seguono i percorsi  delle montagne fatali e trasportano gli zaini degli scalatori sulle loro spalle. Mentre gli scalatori sono apprezzati perché raggiungono le vette, questi facchini sono privati  di ogni riconoscimento. 
Lì ho incontrato Hassan Sadpara, uno dei facchini e scalatori d’alta quota È il primo pakistano ad aver scalato vette di 8000 metri incluso l’Everest,  la cima più alta del mondo. Attraverso la sua storia, il mondo conobbe per la prima volta le difficoltà e la resistenza dei facchini in Pakistan. 
Come gli scalatori, i musicisti folk del Pakistan  sono vittima di disprezzo sociale. Faqeer Zulfiqar è l’unico musicista in Pakistan a suonare il boreendo, uno strumento in argilla di 5000 anni. Ai miei occhi, è un’ispirazione, un eroe che mantiene vive le nostre tradizioni. 
Mentre filmavamo il nostro documentario  sulla scomparsa di strumenti musicali folk alcune persone vicino al suo villaggio cercarono di fermarci. Non tolleravano che qualcosa di proibito come la musica venisse filmato. Immaginate un’artista,  la cui sopravvivenza dipende sulla musica. Devono andare incontro al dolore di essere etichettati e dichiarati inadatti per la società. 
Il terzo eroe è una mia amica, Sarah Gill. Ha fatto la storia diventando il primo  medico transgender pakistano. I transgender sono i meno rispettati all’interno della nostra comunità, screditati da tutti e costretti a così tanta discriminazione, che hanno spesso solo due opzioni  per la loro sopravvivenza. Chiedere l’elemosina o prostituirsi. Tuttavia, Sarah ha raggiunto  un traguardo eccezionale. Ma abbattere gli stereotipi  non è stato semplice per lei. La sua resilienza è un’ispirazione. 
Il mio film fa arrivare la voce  di queste persone in lungo e largo. Il nostro scalatore, Hassan Sadpara, fu riconosciuto per il suo traguardo. Gli è stato conferito un premio  dal Primo Ministro del Pakistan nel 2015. Faqeer Zulfiqar ha ricevuto il premio Pride of Performance da parte del governo nel 2020. Il governo locale ha introdotto lezioni di musica e borse di studio per musicisti folk e classici nell’istituo di lingua, arte e cultura di Punjab. Sarah è diventata un segnale di speranza, modello e voce della società trans  in Pakistan. 
Raccontando queste storie taciute, spero di dare voce ai pensatori liberi  del mio paese. Per me, questo è un traguardo e un segno di sfida allo stesso tempo. Il documentario è uno spazio per dibattere e per dialogare, un modo per sfidare il lato oscuro  della società. E c’è molta oscurità che ci circonda. Il fuoco interiore e l’entusiasmo sono gli unici modi per sbarazzarcene. E questo il mio potere per continuare. 
Grazie. 
(Applauso) 
