Se den menneskelige hjerne, dens ujævne landskab  synligt delt i en venstre og højre side. Denne struktur har inspireret en af  de mest overbevisende idéer om hjernen, at den venstre side styrer logikken, og den højre side, kreativiteten. Og dog er det en myte,  der ikke er understøttet af videnskaben. Så hvordan opstod denne vildledende idé, og hvad er der forkert ved den? Det er sandt, at hjernen har en højre og en venstre side. Det er mest tydeligt  i det yderste lag, hjernebarken. Indre områder såsom basalganglierne, hypothalamus, thalamus, og hjernestammen ser ud til at bestå af sammenhængende væv, men de er faktisk også organiseret  i en venstre og en højre side. Den venstre og højre side af hjernen  kontrollerer forskellige kropsfunktioner, såsom bevægelse og syn. Hjernens højre side styrer bevægelse af venstre arm og ben og omvendt. Synssansen er endnu mere kompleks. Hvert øje har et venstre og et højre synsfelt. Begge venstre synsfelter bliver sendt til  den højre side af hjernen, og begge højre felter bliver sendt til den venstre side. Så hjernen bruger begge sider til  at lave et komplet billede af verden. Videnskabsmænd er ikke helt sikre på, hvorfor vi har sådan en overkrydsning. En teori er, at det begyndte, da dyrene  udviklede et mere komplekst nervesystem fordi det gav overlevelsesfordelen  ved hurtigere reflekser. Hvis et dyr ser et rovdyr,  der kommer fra sin venstre side, er det mest fordelagtigt,  at den flygter til højre. Så man kan sige, at kontrollen af syn og bevægelse er to systemer, der er afhængige af  denne venstre/højre-struktur, men der opstår problemer, når vi udvider den idé til logik og kreativitet. Misforståelsen startede i midten af 1800-tallet, da to neurologer, Broca og Wernicke, undersøgte patienter, der havde problemer med at kommunikere på grund af skader. Forskerne fandt skader på  patienternes venstre temporallap, så de foreslog, at sproget styres af  venstre side af hjernen. Det iværksatte den populære forestilling. Forfatteren Robert Louis Stevenson introducerede herefter idéen om  en logisk venstre hjernehalvdel, der konkurrerer med en følelsesmæssig  højre hjernehalvdel repræsenteret af hans karakterer  Dr. Jekyll og Mr. Hyde. Men denne idé holdt ikke,  da læger og forskere undersøgte patienter, der manglede  en hjernehalvdel eller havde deres to  hjernehalvdele separeret. Patienterne udviste et komplet omfang af adfærdsmønstre, både logiske og kreative. Forskningen viste senere, at den ene side af hjernen er mere aktiv end den anden for visse funktioner. Sproget er mere lokaliseret mod venstre, og opmærksomhed mod højre. Så en side i hjernen kan gøre et større arbejde, men det afhænger af systemet snarere end af personen. Det er ingen beviser, der tyder på, at enkeltpersoner har dominerende  sider af hjernen, eller der understøtter idéen om en venstre/højre-opdeling mellem logik og kreativitet. Nogle mennesker kan være særligt logiske eller kreative, men det har ikke noget med siderne af deres hjerne at gøre. Og selv idéen om, at logik og kreativitet er i modstrid med hinanden, ser ikke ud til at holde. At løse komplekse matematiske problemer kræver inspireret kreativitet, og mange livlige kunstværker har komplicerede logiske strukturer. Næsten enhver kreativ og logisk bedrift bærer præg af, at hele hjernen  fungerer som én. 
