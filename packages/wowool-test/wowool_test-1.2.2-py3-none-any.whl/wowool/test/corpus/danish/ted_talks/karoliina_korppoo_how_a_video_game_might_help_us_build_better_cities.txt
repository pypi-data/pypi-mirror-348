Vi mennesker er ved at blive en by-art, så byerne, de er vores naturlige levested. Det er der, hvor vi bor. I 2014, boede over 54 procent af verdensbefolkningen i byerne, og jeg tør vædde på, at rigtig mange af disse folk har tænkt på, hvordan de ville have gjort tingene anderledes, som f.eks.  "hvis jeg bare havde de rette værktøjer, til at ændre tingene i min by, hvad ville jeg så gøre? Hvordan ville min drømmeby se ud?" Og disse værktøjer, det er præcis, hvad vi gav dem. For to år siden, udgav mit hold og jeg, et spil, "Cities: Skylines." Det er et spil, der handler  om at bygge byer. 
Jeg har altid været interesseret i byer som systemer. Det er noget, som jeg synes er utroligt spændende. Men hvad jeg ikke forstod, var at jeg ikke er alene i dette. Folk elsker byer. De er interesserede. De har idéer. Spillet var et øjeblikkeligt hit. Indtil videre, har over tre og en halv million folk spillet det. 
Og det handler ikke blot om at spille. Vi har også nogle virkelig fantastiske delingssystemer. Så folk spiller, de skaber byer, og så deler de disse værker, og viser, hvad de har lavet. Og det jeg vil vise jer, er nogle af de byer, som er blevet skabt af spillerne. 
Spillet handler om selvudfoldelse, kreativitet, ikke blot om at overvinde de udfordringer, som simulationen stiller en overfor. Det handler om at vise, hvordan ens byer ser ud. 
Så jeg har et par videoer. De er fra YouTube. Og de er nogle af de mest interessante  design af byer, som jeg har set. De er alle forskellige, og jeg håber, at I kan lide dem alle sammen. 
Denne her hedder Holland. Den er skabt af Silvarret. Og når du starter spillet, så har du et tomt stykke land. Dette land, det kan være baseret på den virkelige verden, det kan være håndlavet i spillets Map Editor, eller du kan, selvfølgelig, downloade en by, som en anden har lavet, og spille i den. Men hvad Silvarret har gjort her, er at skabe noget, som ikke er en rigtig by. Det er en fantasiby, selvom den ser rigtig ud. Så det han gerne ville, var at skabe en fantasiby, der kunne findes i Holland. Så han undersøgte, hvad det er, der karakteriserer byerne i Holland, og kombinerede et par af disse træk, og dette er hvad han skabte. Så det er en by, men det er ikke en rigtig by, men det kunne det være. Det ligner fuldstændig Holland. Man kan se, at områderne er tæt befolket. Så det, der er behov for, er motorveje, toge, alt hvad der kan forbinde disse små bymidter. Der er mange mennesker, meget bevægelse, så transport er afgørende her. 
Men lad os nu bevæge os endnu længere ud i fantasien. Lad os gå ind i fremtiden. Det her er en af mine personlige favoritter. Det er den her slags bydesign,  som jeg elsker mest. Så det her er en lagdelt by, skabt af Conflictnerd, og den basale idé er, at du har veje, der følger en koncentrisk cirkelstruktur. Så byen er en stor cirkel med mindre cirkler indeni. Og sagen er så, at du placere alle serviceydelserne i midten, og så bor folk faktisk ude i den ydre ring, for der er mindre trafik, mindre støj, mindre forurening, så det er der, hvor man gerne vil bo. Men alle serviceydelserne, de er stadig rigtig tætte på. De er i midten. Og dette er essensen af spillet. Det er nødvendigt for spilleren at forstå, hvad er ønskerne, hvad er behovene af de små folk, som bor i byerne. Du er nød til at vide, hvor du skal placere tingene. F.eks, er det ikke nok at have et hospital. Det skal også være tilgængeligt. Borgerne skal kunne nå hen til hospitalet. Og det her er én måde, at gøre det på. Så det her er måske et eksempel på, hvad vi kommer til at se en dag. 
Og nu går vi endnu længere ud i fremtiden. Astergea skabt af Yuttho. Så Yuttho laver YouTube videoer, og spiller spillet. Det han har lavet her, var faktisk en serie i 12 afsnit, der handlede om at skabe denne by. Så hvad han gør,  er at han spiller spillet, han optager det, og han forklarer undervejs, hvad han gør og hvorfor. Og som en del af denne serie, lavede han faktisk et interview med en ægte byplanlægger ved navn Jeff Speck. Og Speck er en ekspert i konceptet walkability. Den grundlæggende idé er, at hvis du ønsker at få dine borgere til at gå, hvilket er ret gavnligt, så skal du faktisk have gågang som en rimelig form for transport. Det skal være en god måde, at komme hen til steder på. Så hvad Yuttho gjorde, var at forklare dette koncept, han fik også Speck til at forklare det, og så anvendte han det på byen, som han var ved at bygge. Så hvad vi ser, er Yutthos fremtidsvision: masser af offentlig transport, gangstier, pladser, højhuse der er forbundet til hinanden. Måske er det sådan, fremtiden vil komme til at se ud. Og spillets system fungerer  rigtig godt til dette formål. 
Vi ser nogle praktiske anvendelser af spillet i den virkelige verden. Vi ved, at nogle byplanlæggere bruger det som et skitseringsværktøj, så selvom simulationen ikke er fuldstændig realistisk, så er den realistisk nok til  at vise, at hvis noget fungerer i spillet, så er det meget sandsynligt, at det også vil fungere i virkeligheden, så man kan faktisk prøve ting af, undersøge om denne slags kryds kan passe i denne slags situation. Hvis vi bygger en ny vej,  ville det så hjælpe? Og det er hvad, du kan udrette med dette spil. 
Der blev afholdt en meget interessant konkurrence af den finske by Hämeenlinna. Så hvad de gjorde var,  at de havde et nyt område, som de gerne ville udvikle i deres by. De lavede et map med den eksisterende by, og efterlod det område tomt, som de gerne ville udvikle, og delte dette map. Så enhver kunne downloade deres map, spille spillet, bygge i området, og indsende deres  færdige værker til byrådet. De har endnu ikke bygget noget, men det kan være,  at de bruger en af disse planer, som er lavet med spillet, til rent faktisk at bygge den rigtige by. 
Og disse videoer, som jeg har vist jer, det er de her folk, som kommer med nye slags løsninger. Vi ved at byerne vokser. De bliver større og større, og procentdelen af befolkningen, som bor i byer, forventes at stige. Så vi har brug for løsninger, og de her folk, som spiller spillet, de afprøver forskellige slags løsninger. De har måske fat i noget, som er virkelig vigtigt. Så det vi ser her, er drømmebyer, som måske engang bliver til virkelighed. Så det kan være, at dette ikke blot er et spil. Det kan være en måde, hvorpå vi kan vælge vores egen skæbne. 
Tak. 
(Klapsalve) 
