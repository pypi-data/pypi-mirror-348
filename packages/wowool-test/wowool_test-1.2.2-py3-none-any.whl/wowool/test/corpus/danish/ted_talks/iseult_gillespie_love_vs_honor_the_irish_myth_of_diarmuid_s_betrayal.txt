Gráinne, datter af Kong Cormac mac Airt,  prinsesse af Tara og kommende brud var rasende. 
Fionn Mac Cumhaill,  leder af fiannaerne, Irlands mest berømte gruppe af krigere var lige ankommet til hendes borg. Gráinne troede,  at hun var forlovet til en ung soldat. En mand, modig og genial nok  til at være hendes ligemand. Ved deres ankomst gik det op for hende, at hun skulle giftes med Fionn; der, skønt han var en legende, havde lagt sin storhedstid bag sig. Gráinne ville ikke acceptere denne fornærmelse. 
Før brylluppet holdt kongen en stor fest. Mens krigerne fortalte historier om Fionns styrke og magiske, helende hænder ventede Gráinne på at kunne tage sin hævn. Men mens hun kiggede rundt i lokalet, faldt hendes blik på en af gæsterne. Diarmuid, en af Fionns modigste soldater og plejebarn af kærlighedens gud, var berømt for hans utrolige skønhed. Måske var dette den modige kriger,  prinsessen havde drømt om? Det var der kun en måde at finde ud af på. 
Gráinne gik straks i gang. Hun blandede en soveeliksir  i gæsternes glas. Inden længe blev der stille, på nær de to  gæster, som ikke var blev fortryllet. De følte straks en stærk forbindelse. Men Diarmuid tøvede. Han ønskede ikke at komme sine egne lyster før fiannaernes. Da Gráinne så hvordan Diarmuid sloges  med valget mellem pligt og lyst tog hun beslutningen ud af hans hænder. Med et kys på hans pande fortryllede hun ham. En gammel besværgelse  der bandt dem sammen i medgang og modgang. 
Mens de flygtede  galopperede Diarmuids hjerte. Havde han virkelig forrådt Fionn  for en kvinde han lige havde mødt? For at svare på hans søns spørgsmål kom Angus Óg til dem. Kærlighedens gud velsignede parret og lettede hans søns fortvivlelse. Men han advarede dem også om de farer,  der lå foran dem. 
Tilbage på borgen  var Fionn vågnet fyldt af vrede. Han samlede en gruppe af krigere, der hurtigt indhentede parret. For at købe tid fremtryllede Diarmuid og Gráinne en stor fæstning med syv døre frem. Mens Gráinne flygtede med Angus Óg, gik Diarmuid fra dør til dør og ledte efter Fionn. Nogle af fiannaerne overgav sig, mens andre hungrede efter kamp. Diarmuid gav dem ingen af delene. Men da han hørte  sin lederes stemme kalde på blod vidste han, at der ingen vej var tilbage. Han hoppede over muren  og landede ved Gráinnes side. Jagten var i gang. 
Parret rejste vestpå,  hvor de mødte kæmpen Modan. Ivrig efter at hjælpe, beskyttede han dem om natten og bar dem om dagen. Og efter at have krydset  utallige floder og bakker begyndte deres frygt at aftage sig. De forlod skovens beskyttelse  og blev mere trygge for hver dag der gik. 
Men Fionn så deres lettelse som en mulighed. Han fik tre høvdinge til at prøve at fange de to elskere. Diarmuid skræmte dem væk med  hans utrolige sværd færdigheder. Kun for Fionn  til at sende giftige jagthunde. Diarmuid og Gráinne flygtede igen.  Denne gang ind i en endnu dybere skov. Ved dette syn blev fiannaerne  overvældet af træthed. De bønfaldte Fionn om at opgive jagten. Deres leder blev stille. Han havde allerede mistet en nær ven. Det lod til at hans raseri også havde kostet ham hans mænds respekt. Han slugte sin vrede og stoppede jagten. 
I mange år  levede Gráinne og Diarmuid i fred. Med tiden forsonede Angus Óg de to krigere, og deres konflikt blev fortid. Men Gráinne glemte aldrig advarslen fra kærlighedens gud. 
En dag inviterede Fionn  Diarmuid på jagt højt oppe i bjergene. Mens de red, angreb et giftigt vildsvin dem. Diarmuid blev dødeligt såret. Den gamle kriger  tryglede hans ven om vand, for alle fiannaerne vidste  at hvis man drak vand af Fionn Mac Cumhaills hænder  kunne det redde ens liv. Men da Fionn ville hjælpe Diarmuid, kom hans ulmende vrede farende tilbage. I et øjeblik delte hans fingre sig  og vandet faldt til jorden. Men da Fionn opdagede sin fejltagelse var det for sent. Vredens gløder, som i lang tid havde ulmet i ham, blev slukket af hans tårer. 
