Tusinder af år undervejs, hvad der begyndte som en del af en  religiøs fest, der ærede den græske gud Zeus i den landlige græske by Olympia, er i dag den største sportsbegivenhed på jorden. Begyndelsen i 776 f.Kr. blev grundlaget for grækernes tidligste kalender, hvor tiden var markeret i intervaller af fire år kaldt for olympiader. Hvad kunne det være? Det er selvfølgelig de olympiske lege. Konkurrence fremmer præstationen mente antikkens grækere. Foruden sportsbegivenheder, blev der afholdt konkurrencer for musik, sang og poesi. Du kan selv læse om dem i litterære klassiske værker, som Homers "Iliaden" og Virgils "Æneiden". Selv mytologiske helte holder af en god konkurrence nu og da, ikke sandt? I de første 13 olympiske lege var 200-meter løb den eneste konkurrence i de oldgræske olympiske lege. Men med tiden har nye spændende konkurrencer, som boksning, stridsvogns- og muldyrsvæddeløb, og endda et løb, hvor deltagerne bar fuld rustning, lokkede mange håbefulde mestre til det olympiske stadium. Kombinationen af løb, hop, brydning, spydkast og diskoskast, der er kendt som femkamp, inspirerede konkurrence i verdensklasse og pankrationsdysten, en dyst hvor det kun var forbudt at bide og prikke øjnene ud, hvilket sikrede at de barskeste mænd sejrede. Og sejrrige var de. Ingen kunne slå den lokale bager Coroebus, som i 776 f.Kr. blev den første olympiske mester. Og vi glemmer heller aldrig Orsippus fra Megara, den olympiske vinder som i 720 f.Kr. rev sit lændeklæde af for at løbe uhindret, hvilket startede den oldgræske tradition om at konkurrere nøgen. Det kan man i hvert fald  kalde noget af et nøgenløb. Men alle gode ting må have en ende. I 391 e.Kr. bandlyste den kristne romerske kejser, Theodosius, hedenske skikke, så verden sagde snart et inderligt farvel til de olympiske lege. Men ligesom de tidlige pankrationsatleter, så kan man ikke holde en dygtig en nede, og 1500 år senere, i 1896, blev de moderne olympiske lege sparket i gang i Athen i Grækenland. I dag bringer sommer-OL og vinter-OL internationale verdensklasseatleter sammen i tusindvis, og forener fans i milliardvis for verdens mest fremtrædende sportsbegivenhed. Citius, Altius, Fortius. Tre hurra for de olympiske lege. 
