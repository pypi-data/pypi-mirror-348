Filippinerne: Et idyllisk land med noget af Jordens klareste  vand og blå himmel. Men også centrum for en af de hurtigst voksende HIV epidemier i verden. Det kan se ud som om, vi blot  er kommet lidt sent i gang. Men årsagen til vores nuværende epidemi er langt mere kompliceret, og kan være forstadie til en global  genopblussen af HIV. 
Antallet af HIV smittede er fortsat faldende verden over, men den tendens bliver muligvis kortvarig, med en ny bølge af mere  aggressive og resistente vira. HIV kan potentielt mutere  til en ny og anderledes virus hver gang den inficerer en celle. På trods af de enestående fremskridt  med at bekæmpe epidemien, er sandheden, at vi kun er et par  virale mutationer fra en katastrofe. 
For at forstå den enestående måde,  hvorpå HIV transformerer sig selv hver gang den reproduceres, laver vi en genetisk sammenligning. Når vi ser på DNA variationen blandt menneskeracer fra forskellige kontinenter, er den egentlige forskel på DNA kun 0,1%. Hvis vi ser på den genetiske forskel på mennesker, menneskeaber og makakaber, er tallet 7%. I kontrast hertil er den genetiske forskel på HIV undertyper fra forskellige patienter helt op til 35%. En person, der er smittet med HIV, kan udvise genetiske forskelle mellem  den inficerende modervirus og efterfølgende datter-vira på så meget som 5%. Det svarer til en gorilla, der føder en chimpanse, derpå en orangutang, så en bavian, og herefter alle mulige  andre aber. 
Der er næsten 100 undertyper af HIV, og der opdages  regelmæssigt nye undertyper. HIV i udviklingslande er næsten altid den samme underrtype: Undertype B. Det meste af vores viden om HIV er baseret på studier af undertype B, selv om den kun udgør 12 procent af HIV tilfælde i verden. Men p.g.a. de store genetiske forskelle på undertyperne, er det mere sandsynligt at visse  undertyper bliver resistente, eller hurtigere udvikler sig til AIDS. 
Vi opdagede, at stigningen i  HIV tilfælde på Filippinerne skyldes en forskydning væk fra  den vestlige undertype B til den mere aggressive  sydøstasiatiske undertype AE. Vi oplever patienter,  der er yngre og mere syge, med høj resistens over for behandling. Denne undertype er allerede så småt begyndt at trænge ind i udviklede lande, herunder Australien, Canada og U.S.A. Måske oplever vi snart en tilsvarende  eksplosion af HIV tilfælde i disse lande. 
Bedst som vi tror, at  HIV er under kontrol, og vi har vundet kampen, kan det komme igen med fornyet styrke I starten af 1960'erne  blev malaria nedkæmpet. Og mens antallet af tilfælde faldt, mistede regeringer og  borgere interessen. Resultatet var en dødelig genopblussen  af behandlingsresistent malaria. 
Vi må se på HIV, ikke blot som en enkelt virus,  vi tror, vi har gennemskuet, men som en samling vira, der udvikles i hver sin unikke retning, og kan være startskuddet til  en ny dødelig epidemi. Vi bruger nye og stærkere redskaber i forsøget på at opfange den  næste dødelige HIV type, og det skal ske parallelt med  med akut forskning i behandlingen af undertyper der  er forskellige fra B Vi må overbevise vore regeringer og finansierende institutioner om, at HIV ikke er besejret. 
Over 35 millioner er døde af HIV. Vi er tæt på en AIDS-fri generation. Vi skal holde fokus. Vi skal forblive årvågne og gør arbejdet færdigt. Ellers vil flere millioner dø. 
Tak. 
(Klapsalve) 
