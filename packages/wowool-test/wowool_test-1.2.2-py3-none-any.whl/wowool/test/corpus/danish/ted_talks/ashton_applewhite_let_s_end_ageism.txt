Hvad bliver alle i dette rum? Ældre. Og det skræmmer de fleste. Hvad føler du ved det ord? Jeg havde det på samme måde. Hvad bekymrede mig mest? At sidde og savle på gangen i en grim institution Men så fandt jeg ud af,  at kun 4% af USA's ældre bor på plejehjem og antallet er faldende. Hvad bekymrede mig ellers? Demens. Men de fleste af os tænker  klart lige til det sidste Demens-raten er også faldende. Den egentlige epidemi er  angst for hukommelsestab 
(Latter) 
Jeg troede også at ældre  mennesker var deprimerede fordi de var gamle,  og snart skulle dø. 
(Latter) 
De viser sig, at jo længere folk lever des mindre frygter de at dø og at folk er gladest i starten og slutningen af deres liv. Det kaldes glædens U-kurve og den er opstået ud af adskillige studier på verdensplan. Du behøver ikke være Buddhist  eller milliardær. Kurven viser hvordan aldring påvirker hjernen. 
Så jeg begyndte at få det langt  bedre med at blive ældre. og jeg blev optaget af hvorfor så få mennesker ved disse ting. Årsagen er aldringsdiskrimination diskriminering og stereotyper  baseret på alder. Vi oplever det hver gang nogen  antager, at vi er for gamle til noget. fremfor at se hvad vi er i stand til, eller for unge. Aldersdiskrimination går begge veje. Alle -ismer er socialt konstruerede ideér - racisme, sexisme, homofobi og det betyder at, vi opfinder dem, og at de kan ændre sig over tid. Alle disse fordomme,  spiller os ud mod hinanden for at bevare status quo, såsom at mekanikere i USA konkurrerer med mekanikere i Mexico fremfor at organisere bedre løn. 
(Bifald) 
Vi ved det ikke er OK at tildele  ressourcer efter race eller køn. Hvorfor skulle det så være OK  at veje de unges behov op mod de ældres? Alle fordomme afhænger af en "andre-gørelse" - at anskue en gruppe af mennesker som noget andet end os selv: Anden race, anden religion,  anden nationalitet. Det mærkelige ved aldersdiskrimination: Det er os. Aldersracisme næres af benægtelse - modvilje til at anerkende, at vi vil blive den ældre person. Det er benægtelse når vi forsøger at virke yngre eller når vi tror på  anti-aldrings produkter, eller når vi føler, at vores kroppe bedrager os, ganske enkelt fordi de ændrer sig. Hvorfor i alverden holder vi op med at  hylde evnen til at tilpasse sig og vokse mens vi lever vores liv? Hvorfor skal god aldring være en kamp for at ligne og bevæge sig som yngre versioner af os selv? Det er pinligt at blive kaldt ældre indtil vi holder op med at være pinlige over det, og det er ikke sundt at gå gennem  livet og frygte fremtiden Jo hurtigere vi forlader hamsterhjulet af aldersfornægtelse, des bedre stillet er vi. 
Stereotyper er naturligvis altid forkerte, men særligt vedr. alder, fordi jo længere vi lever, des mere forskellige bliver vi. Ikke sandt? Tænk over det. Og alligevel forestiller vi os  alle på plejehjem og med samme alder: gammel -- 
(Latter) 
Når de spænder over 4 årtier. Kan du forestille dig at tænke på den måde om en gruppe mennesker mellem 20 og 60 år? 
Når du ankommer til en fest, nærmer  du dig så folk på din egen alder? Har du nogensinde brokket dig over forkælede årgang-0'er? Har du droppet en klipning, et forhold  eller et arrangement fordi det ikke var tilladeligt for en i din alder? Det findes ikke for voksne. Den adfærd er aldersdiskriminerende Alle gør det, og vi kan ikke udfordre partiskhed  medmindre vi er klar over det. Ingen er født  aldersdiskriminerende, men det starter i den tidlige barndom ca samtidig med at holdninger til  race og køn tager form, fordi negative budskaber omkring  det ældre liv bombarderer os fra medierne og populærkulturen lige meget hvor vi kigger hen Ikke sandt?  Rynker er grimme. Gamle mennesker er patetiske. Det er sørgeligt at være gammel.  
Se på Hollywood. En undersøgelse af de seneste Bedste Billede nomineringer fandt at kun 12 procent var 60 år eller derover, og mange af dem var portrætteret  som svækkede. Ældre mennesker kan være  de mest aldersdiskriminerende af alle, fordi vi har haft en livstid til at  internalisere disse budskaber, og vi har aldrig tænkt over at udfordre dem. Jeg har anerkendt det og stoppe med det aftalte spil. "Senior øjeblikke"-vitser for eksempel: Jeg stoppede med at fortælle dem,  da det gik op for mig at når jeg mistede bilnøglerne i gymnasiet, kaldte jeg det ikke et "junior øjeblik" 
(Latter) 
Jeg stoppede med at bebrejde mit  ømme knæ for at være 64. Mit andet knæ gør ikke ondt. Og det er lige så gammelt. 
(Latter) 
(Bifald) 
Vi er alle bekymrede for  visse aspekter af at blive ældre, om end det er at løbe tør for penge, blive syg, ende alene, og den frygt er legitim og reel. Men hvad der aldrig  går op for de fleste af os er, at oplevelsen af at  blive gammel kan være bedre eller værre  afhængig af kulturen på det sted det sker. At have en vagina gør ikke livet hårdere for kvinder. Det gør sexisme. 
(Bifald) 
At elske en anden mand gør ikke livet hårdere for homoseksuelle mænd. Det gør homofobi. Og det er ikke tidens gang,  der gør at aldring er så meget hårdere  end det behøver at være. Det er aldersdiskrimination Når etiketter er svære at læse eller når der ikke er noget gelænder eller vi ikke kan åbne den skide krukke, bebrejder vi os selv, vores fiasko ift. til at ældes succesfuldt, i stedet for den aldersdiskrimination,  der gør disse naturlige overgange skamfulde og den diskrimination,  der gør de barrierer acceptable. Du kan ikke lave penge ud fra tilfredshed, men skam og frygt skaber markeder, og kapitalisme har altid brug for nye markeder. Hvem siger, de rynker er grimme? Milliard-hudpleje-industrien. Hvem siger perimenopause og lavt  testosteron og mild kognitiv svækkelse er sygdomstilstande? Billion-farmaceut-industrien. 
(Bifald) 
Jo klarere vi ser disse  kræfter i arbejde, des lettere er det at komme op med alternative, mere positive og troværdige fortællinger. Aldring er ikke et problem, der skal løses eller en sygdom, der skal kureres. Det er en naturlig, kraftfuld og livslang proces, der forener os alle. 
At ændre kulturen er en mundfuld, det ved jeg, men kultur er flydende. Se hvor meget kvinders position har ændret sig i min levetid eller de utrolige fremskridt som den homoseksuelle bevægelse har lavet over kun nogle få årtier, ikke? 
(Bifald) 
Kig på køn. Vi plejede at tænke på det som noget binært, mand eller kvinde. og nu forstår vi det som et spektrum. Det er også på høje tid at droppe det gammel-ung binær. Der er ingen linje i sandet mellem gammel og ung, efter hvilket alt er ned ad bakke. Og jo længere vi venter med at udfordre denne idé, des mere skade gør det på os selv  og vores plads i verdenen, som i arbejdsstyrken, hvor aldersdiskrimination er løbet løbsk. I Silicon Valley får ingeniører  botox og hår-implantater før vigtige interviews - og dette er dygtige hvide mænd  i trediverne, så forestil jer effekterne længere nede i fødekæden. 
(Latter) 
De personlige og økonomiske  konsekvenser er katastrofale. Ikke een stereotyp om ældre tåler granskning. Virksomheder er ikke tilpasningsdygtige  og kreative pga unge medarbejdere men på trods af det. Virksomheder -- 
(Latter) 
(Bifald) 
Vi ved at mangfoldige firmaer er bedre at arbejde for og at de fungerer bedre. Ligesom race og køn, er alder også et kriterium for diversitet. 
En voksende del af den fascinerende forskning viser at holdningen til aldring påvirker hvordan hjerne og krop fungerer på cellulært niveau. Når vi taler til ældre mennesker  sådan her (Taler højere) eller kalder dem "skat"  eller "lille dame" - Kaldes det ældretale - og de virker øjeblikkeligt ældre, går og taler mindre godt. Folk der er mere positiv indstillet til aldring går hurtigere, klarer sig bedre i hukommelsestests, kommer sig hurtigere, lever længere. Selv med en hjerne fuld af bekymringer og opgaver er nogle mennesker skarpe til det sidste. Hvad har de tilfælles? En følelse af formål. Og hvad er den største hindring  for at have et formål sent i livet? En kultur der skubber ældre mennesker til side Derfor udvikler World  Health Organisationen et globalt initiativ mod aldersracisme for at forlænge levealderen og øge sundheden. 
Kvinder mærker det dobbelt, både aldersracisme og sexisme Vi oplever derfor aldring forskelligt. Dobbelmoralen trives -- stort chok -- 
(Latter) 
Tanken at mænd modnes  og kvinder devalueres Kvinder forstærker effekten ved at konkurrere om at se unge ud, en anden kamp tabt på forhånd. Tror nogen kvinder i dette rum at I er mindre fuldendt -- mindre interessant, værre i sengen, mindre værdifuld -- end den kvinde hun engang var? Diskriminationen påvirker helbredet vores mentale tilstand og indkomst og effekten akkumulerer over tid. De er yderligere opdelt i race og klasser og derfor, overalt i verden, er de fattigste af de fattigste ældre farvede kvinder. 
Hvad kan vi lære af det billede? I 2050 vil 1 ud af 5, næsten en milliard mennesker være 60 år eller derover Lang levetid er grundlæggende for menneskehedens fremskridt Alle disse ældre mennesker udgør et hidtil uset og uberørt marked. Alligevel har kapitalisme og urbanisering pustet til aldersfordommende i enhver afkrog af kloden, fra Schweitz, hvor ældre har det bedst til Afghanistan, som ligger i bunden af det globale aldersindex. Halvdelen af verdens lande er ikke nævnt på den liste fordi vi ikke besværer os med at indsamle data om millioner der ikke længere er unge. Næste 2/3 af alle  over 60 i hele verden fortæller at de svært ved at få sygesikring. Næsten 3/4 fortæller at  deres indkomst ikke dækker det basale som mad, vand, elektricitet og ordentlige boligforhold. og denne verden lader vi vore børn, som meget vel bliver over 100 år, arve efter os? Alle -- alle aldre, alle køn, alle nationaliteter -- er gamle, eller bliver det, og hvis ikke vi stopper det, vil diskrimination undertrykke os alle og det gør emnet til en  oplagt fælles sag. 
Hvorfor føje en isme mere til listen, når så mange, især racisme kræver at vi handler? Hør her: vi behøver ikke vælge. Når vi gør verden til et bedre sted at blive gammel i, når vi gør det nemmere at være fra et andet sted, at have et handicap at være homo, fattig, farvet. Og når vi står op for en sag der betyder noget, uanset alder -- redde hvalerne, eller demokratiet -- gør vi det ikke bare mere effektivt, vi afmonterer samtidig aldersracisme. 
Høj levealder er kommet for at blive. En bevægelse mod aldersracisme er under opsejling. Jeg er er med, og jeg håber du vil slutte dig til mig. 
(Bifald og jubel) 
Tak. Vi gør det!. Vi gør det! 
(Bifald) 
