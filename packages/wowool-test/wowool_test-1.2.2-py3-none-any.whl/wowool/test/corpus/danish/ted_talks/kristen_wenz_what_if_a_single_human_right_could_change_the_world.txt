Så, da jeg var 14 år gammel, var min familie i gang med at adoptere mine yngre brødre fra Ethiopien. Og en dag spørger min mor: 
"Hvilken dag skal vi sige deres fødselsdag er?" "Øh, den dag de var født, selvfølgelig?" Latterligt spørgsmål. Så sagde min mor: "Men, Kristen, ingen af dine yngre brødre har en fødselsattest, så hvordan foreslår du,  vi finder ud af hvornår det var?" Jeg var helt forbavset. Nu, 20 år senere, arbejder jeg stadig på det, men istedet for at prøve at løse mysteriet af mine brødres manglende fødselsattester, prøver jeg at løse problemet globalt. 
Så, hvad har fødselsattester at  gøre med international udvikling? For at svare på det, bliver vi nødt til at kigge på udviklingsdagsorden, dagsorden for menneskerettigheder. 
Så i 1948, præsenterede Verdenserklæringen om menneskerettighederne, for første gang, en fælles vision om grundlæggende menneskerettigheder og værdigheder som gælder for all mennesker i alle nationer. Artikel 6,  retten til at blive anerkendt som retssubjekt. Eller, som en juridisk identitet. For børn, er en fødselsattest gældende. Og selv om det her er en  universel menneskerettighed, er der i dag en milliard mennesker som intet bevis har for at de eksisterer, hvilket gør det til en af de største krænkelser  af menneskerettigheder i vores tid, dog lader det til at ingen ved dette. 
Set i lyset af verdens fattigdom og hungersnød, virker det, at sørge for alle i verden har en juridisk identitet ikke særlig vigtigt, men i virkeligheden er det. Tidligt i min karriere, arbejdede jeg med en socialrådgiver  i et slumfællesskab i Mumbai, og vi fulgte op på en sag om denne lille pige der havde fået polio som baby og blev lammet fra taljen og ned. Da vi ankom til huset, fandt vi hende på gulvet. Hendes ben havde forfærdelige ar og var betændte, hun var underernæret, hun havde aldrig gået i skole og hun havde tilbragt det meste af sit liv indespærret i dette lille, mørke rum. Da vi gik spurgte jeg socialrådgiveren hvad planen var, og hun sagde, "Først skal vi skaffe  hende en fødselsattest." Jeg var lidt overrasket. Jeg sagde, "Men tror du ikke hun har brug  for at få noget social bistand og et sikkert sted at bo og få hende i skole?" Hun svarede, "Nemlig, det er derfor  hun skal have en fødselsattest." Sagen er nemlig den, at uden en juridisk identitet, 
er du ikke godkendt som en person af regeringen. Og en person som ikke findes officielt  har ikke adgang til offentlige ydelser, og regeringen kan kun levere ydelser for det antal mennesker de kender til. Derfor overses folk, f.eks. ved  rutinemæssige vaccinationer. Mennesker uden en juridisk identitet er både talløse og ubeskyttede. 
De er blandt de fattigste medlemmer af samfundet  fra de mest marginaliserede samfund. De er ofre for menneskehandel. 
Menneskehandlere ved at det  er næsten umuligt at finde nogen hvis der aldrig har været bevis for  at de eksisterede til at begynde med. De er ofre for udnyttelse, såsom børneægteskab og børnearbejde. Uden en fødselsattest, hvordan beviser du at et barn stadig er et barn? De er blandt de statsløse; fødselsattester beviser  hvem dine forældre er og hvor du blev født, de to hovedfaktorer for at  erhverve statsborgerskab. Ud af en milliard mennesker  i verden uden en juridisk identitet, 
er langt de fleste børn som aldrig blev registreret ved fødslen. I de mindst udviklede nationer er fødslen af over 60 procent af børn  aldrig blevet registreret. I en undersøgelse på tværs af 17  lande i Afrika syd for Sahara fandt man at 80 procent af børn  ingen fødselsattest havde. Ud af de lande der  endnu ikke har opnået universel fødselsregistreringsdækning, i 26 af landene, er en fødselsattest nødvendig for at få adgang til sundhedspleje, inklusiv vacciner. I 37 af landene er det nødvendigt  for at få adgang til social bistand med det formål at få folk ud af fattigdom. Og I 59 lande er en  fødselsattest nødvendig for at et barn kan blive indskrevet  eller fuldføre skole. En fødselsattest er også ofte nødvendig  for andre former for juridisk identitet, såsom et ID eller et pas. I næsten alle lande er en eller anden form for juridisk identitet nødvendig for at stemme, få et SIM kort  eller oprette en bankkonto. Faktisk, af de 1.7 milliarder mennesker  i verden som ikke har en bankkonto, er 20 procent på grund af  manglende ID-papirer. Du behøver ikke at være en ekspert  for at se at dette, gange med en milliard, 
er et stort problem. Så det er ikke overraskende at fakta viser os at forbedret fødselsregistreringsdækning går hånd i hånd med forbedrede udviklingsresultater, lige fra fattigdomsbekæmpelse til bedre helbred, ernæring, uddannelse, økonomisk forbedring og sikker og  velorganiseret migration. I 2015 kom verdens førende navne sammen 
og lovede at sammen ville de sikre menneskerettigheder for alle mennesker og sørge for at ingen blev efterladt i bestræbelserne på at afslutte fattigdom, sult, og mindske uligheder. Men hvordan vil de opretholde menneskerettigheder og hvordan ved de at ingen er blevet efterladt hvis de ikke ved hvem de er eller hvor de er til at begynde med? Så hvad kan lande gøre? 
Der ingen model der passer til alle, fordi hvert lands kontekst er unik. Der er fem dokumenterede interventioner der kan anvendes på ethvert system. Et, mindsk afstanden. To, fjern omkostningerne. Tre, forenkle processen. Fire, fjern diskrimination. Fem, forøg efterspørgslen. Kønsdiskrimination forbliver et skjult problem, 
fordi statistisk set, er der ingen forskel mellem registration af drenge og piger. Men diskrimination er ikke mod barnet, det er mod moderen. Angola var et af 35 lande det krævede faderens navn eller at han var til stede for at barnets  fødsel kunne registreres. Så i situationer hvor faderen var ukendt, uvillig eller ikke er i stand til at kræve paternitet, er mødrene lovligt forhindret i at registrere fødsler af deres egne børn. Så for at tackle dette problem, indførte Angola en politik der gav mødre mulighed for at registrere deres børn, som enlig forælder. I Tanzania, i 2012, 
havde kun 13 procent af  børn et fødselscertifikat. Så regeringen fandt på et nyt system. De satte registreringscentre i eksisterende infrastrukturer, såsom samfundsafdelinger og i sundhedsfaciliteter. Så de bragte tjenesterne nærmere de  mennesker der havde brug for dem. De fjernede omkostningerne. De forenklede processen  og gjorde den automatisk, så fødselsattesten kunne udstedes på stedet. For at øge efterspørgslen lancerede  de en oplysningskampagne, for at give folk besked om at  der er en ny process og hvorfor det er vigtigt at  registrere fødslen af deres børn. På kun nogle få år, i de distrikter  hvor det nye system blev oprettet, har nu 83 procent af børn fødselsattester, og de er nu i gang med at  gøre systemet landsdækkende. Så hvad kan du gøre? 
Ser du, jeg tror at vi alle er forenet af vores menneskelighed. Vi bor på den samme jord. Vi indånder den samme luft. Og mens ingen af ​​os valgte at blive født, eller valgte den situation vi blev født i, så vælger vi trods alt hvordan vi vil leve livet. Ændring sker når et øjebliks opmærksomhed eller et øjebliks medfølelse inspirerer en person til at handle. Og gennem vores fælles handlinger, bliver vi den stærkeste  forandring i verden. Og når prisen for manglende handling er  at uskyldige børn efterlades ubeskyttet, uvaccineret, ude af stand til at kunne gå i skole, ude af stand til at finde et anstændigt arbejde eller stemme som voksen, fanget i en cyklus af fattigdom, udelukkelse og usynlighed, så bliver det vores ansvar at bringe dette problem ud af mørket og ind i lyset. Fordi det er ikke hver dag du har mulighed  for at ændre verdenssituationen, men idag, har du. Tak. 
(Bifald) 
