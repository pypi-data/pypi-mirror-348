Pat Mitchell: Jeg har tænkt meget over venskab mellem kvinder, og disse to kvinder - og det er mig en ære - har også være mine venner gennem mange år. Jane Fonda: Det er rigtig 
PM: Og en ting jeg har læst om kvindelige venskaber er noget Cervantes sagde. Han sagde, "Man kan udlede meget om en person," dvs. en kvinde, "ud fra dem hun omgås." Lad os starte med -- 
(Latter) 
JF: Vi er i problemer nu. 
Lily Tomling: Ræk mig noget vand, Min mund er tør. 
(Latter) 
JF: Du bruger al din tid. Vi har meget begrænset -- 
LT: Hun suger al livet ud af mig. 
(Latter) 
JF: Du kan bare vente dig. Men altså -- undskyld. 
PM: Sig mig, hvad kigger du efter hos en ven? 
LT: Det skal være en der har sans for humor, som er dristig, ligefrem og politisk, som har bare en lille passion for Jorden, en der er anstændig, og har retfærdighedssans og mener jeg er umagen værd 
(Latter) 
(Bifald) 
JF: Jeg ved virkelig ikke hvad jeg ville gøre uden mine veninder. Jeg mener, "Jeg har mine venner, derfor er jeg." 
LT: (Latter) 
JF: Nej, det er sandt. Jeg er, fordi jeg har mine veninder. De -- Du er en af dem. Jeg ved ikke med dig. Men altså -- 
(Latter) 
De gør mig stærkere og klogere, de gør mig modigere. De prikker mig på skulderen, når jeg bør rette ind. Og mange af dem er også meget yngre end jeg. Ikke også? Det er dejligt -- LT: Tak. 
(Latter) 
JF: Nej, det er også dig, for hør her -- det er dejligt med en man kan  lære af og lege med når man nærmer sig enden. Jeg nærmer mig -- Jeg er der før dig. 
LT: Jeg er glad for vi følges ad. 
(Latter) 
JF: Jeg viser dig vejen. 
(Latter) 
LT: Altså du er, og du har. 
PM: Mens vi bliver ældre, og gennemgår forskellige perioder i livet, hvordan holder man så et  venskab vitalt og i live? 
LT: Du må bruge en masse -- 
JF: Hun inviterer mig ikke særlig tit. 
LT: Jeg bruger sociale medier meget -- Vær stille. Og derfor -- 
(Latter) 
LT: Jeg gennemgår mine mails, og mine SMS'er for at finde mine venner, og svare dem så  hurtigt som muligt, for jeg ved de har brug for min rådgivning. 
(Latter) 
De har brug for min støtte, for de flest af dem er forfattere, aktivister eller skuespillere, og du er alle 3 ... samt en lang række af andre beskrivende fraser, og jeg vil frem til dig så  hurtigt som muligt. Du skal vide jeg er der for dig. 
JF: Bruger du smileys? 
LT: Øh... JF: Ikke? 
LT: Det er pinligt. JF: Jeg elsker smileys. 
LT: Mine er tekst -- Jeg skriver ord som glæde og tillykke, og sorg. 
JF: Du skriver det -- 
LT: Jeg skriver hvert  eneste bogstav 
(Latter) 
JF: Du foretrækker  enkelthed. Du ved, med alderen, får jeg bedre forståelse for vigtigheden af venskaber, så jeg anstrenger mig virkelig for at holde dem ved lige, og undgå der går for lang tid. Jeg læser meget som Lily kun ved alt for godt. De bøger jeg kan lide, sender jeg til mine venner. 
LT: Da vi fandt ud af vi skulle herind sendte du mig mange bøger om kvinder og veninder, og jeg var overrasket over at se hvor mange bøger, og hvor meget forskning der er lavet fornylig -- 
JF: Og var du taknemmelig? LT: Jeg var taknemmelig. 
(Latter) 
PM: Og -- 
LT: Vendt, nej, det er vigtigt for dette er et andet eksempel på hvordan kvinder overses,  sættes til side og marginaliseres. Der laves meget lidt forskning om os selvom vi tit melder os frivilligt. 
JF: Helt klart. 
(Latter) 
LT: Det er virkelig spændende, og I vil finde det interessant. Forskning på Harvard Medical School  har vist at kvinder der har tætte veninder er mindre tilbøjelige til at få fysiske skavanker med alderen, og de bliver opfattet som mere vitale og spændende -- 
JF: Og længere -- 
LT: gladere liv. 
JF: Vi bliver 5 år ældre end mænd. 
LT: Jeg bytter gerne for glæden. 
(Latter) 
LT: Men den vigtigste -- resultatet var så spændende og tydeligt -- forskerne fandt ud af at det er lige så skadeligt for helbredet ikke at have tætte veninder, som det er at ryge eller være overvægtig. 
JF: Og der er også noget andet -- 
LT: Jeg har sagt mit, så ... 
(Latter) 
JF: Så lyt til mig, for jeg har  noget at tilføje. I årevis, i årtier -- forskede man kun i mænd i forbindelse med stress. Først fornylig har de kigget på hvad der sker med kvinder under stress. Og det viser sig, at når  kvinder bliver stresset, bliver kroppen oversvømmet med oxytocin. Det er et beroligende og  stress-reducerende hormon. Det forøges også, når vi er sammen med veninder. Jeg tror det er derfor vi lever længere. Og jeg synes det er synd for mænd at de ikke har det sådan. Testosteron hos mænd mindsker effekten af oxytocin. 
LT: Da du, jeg og Dolly lavede "9 til 5"... 
JF: Åh -- 
LT: Vi grinte, vi grinte så meget, vi har meget tilfælles, og er også meget forskellige. Her er hun, en kongelig i Hollywood, Jeg er en rå unge fra Detroit, [Dolly's] er et sydstatsbarn fra en fattig by i Tennessee, og vi fandt at vi virkelig er på bølgelængde som kvinder, og vi må have -- vi grinte -- vi må have tilføjet mindst et årti til vores livslængde. 
JF: Vi krydsede ben rigtig meget. 
(Latter) Hvis du forstår hvad jeg mener. 
LT: Vi ved alle hvad du mener. 
(Latter) 
PM: Du føjer årtier til vores liv lige nu. Imellem bøgerne om veninder som Jane sendte til os var der en af Joan Chittister, som jeg beundrer meget, og hun sagde om veninder at kvindelige venner ikke kun er sociale, men også spirituelle. Er Jeres venskaber spirituelle? Tilføjer de noget spirituelt i Jeres liv? 
LT: Det er jeg sikker på. Især mennesker man har  kendt i lang tid, og brugt meget tid med -- Jeg kan se den spirituelle essens indeni dem, ømheden, skrøbeligheden. Der er et element af kærlighed i forholdet. Jeg ser dybt ind i din sjæl. 
PM: Synes du det, Jane -- 
LT: Jeg har særlige evner. 
JF: Der er mange typer venner. Der er forretningsvenner, og fest-venner, Dem har jeg mange af. 
(Latter) 
Men de oxytocin-producerende venskaber har ... De føles spirituelle fordi de åbner hjertet, ikke? Vi er dybe. Og -- jeg græder meget med mine tætte venner. Ikke fordi jeg er ked af det. Jeg bliver så rørt og inspireret af dem. 
LT: Og en af Jer må gå snart. 
(Latter) 
PM: Vi sidder her begge to, Lily, hvem mener du? 
(Latter) Jeg synes at når kvinder taler om deres venskaber, bliver mænd altid lidt forundret. Hvad er forskellen efter din mening, mellem mandlige venskaber og kvindelige venskaber? 
JF: Der er stor forskel, og vi må udvise mænd meget empati -- 
(Latter) 
fordi de ikke har det vi har. Hvilket jeg mener er årsagen til de dør tidligere. 
(Latter) 
Jeg har rigtig meget  medfølelse med mænd, fordi kvinder, seriøst, vi -- kvinders forhold, vores venskaber er totalt åbne, vi er dybe. De er afslørende. Vi risikerer sårbarhed -- den slags gør mænd ikke. Hvor ofte har jeg ikke  spurgt dig, "Gør jeg det godt?" "Har jeg dummet mig?" 
PM: Du gør det fantastisk. 
(Latter) 
JF: Vi stiller sådanne spørgsmål til vores veninder men det gør mænd ikke. Kvinders forhold beskrives som ansigt-til-ansigt, hvor mænds venskaber er mere side-om-side. 
LT: Oftest ønsker mænd ikke  at afsløre deres følelser, de begraver de dybere følelser. Det der i hvert fald den generelle opfattelse. De vil hellere være i deres mande-huler og se en kamp eller slå til golfbolde, eller tale om sport, jagt eller biler. Eller have sex. Det er bare en mere mandlig adfærd. 
JF: Du mente -- LT: De taler om sex. De har måske sex hvis de kan overtale en i mande-hulen -- 
(Latter) 
JF: Men noget jeg finder  rigtig interessant -- og igen, psykologer vidste ikke dette før relativt nyligt -- er at mænd fødes med samme  mulighed for at danne forhold som kvinder. På film med nyfødte drenge og piger, ser man drenge såvel som piger, stirre ind i deres mødres øjne, efter den relationelle  udveksling af energi. Når moderen kigger væk, kan man se barnet er utilfreds. Selv drengene græder. De har brug for relationer. Så spørgsmålet er hvorfor dette ændrer sig som de bliver større? Svaret er den patriarkale kultur, som fortæller drenge og unge mænd at følelsesmæssige forhold er piget. At en rigtig mand ikke spørg om vej eller udtrykker et behov, de går ikke til lægen når de er dårlige. De beder ikke om hjælp. Der er et citat jeg kan lide, "Manden frygter at "os" vil  slette hans "jeg"". Hans følelse af selvet. Hvorimod kvinders følelse af selvet altid har været porøst. Vores "vi" er en frelser, det gør os stærke. Ikke fordi vi er bedre end mænd, vi skal ikke bevise vores maskulinitet. 
LT: Og, altså -- 
JF: Det er et Gloria Steinem citat. Vi kan udtrykke hvor humanitet -- LT: Jeg ved godt hvem Gloria Steinem er. 
JF: Jeg ved du ved det,  men jeg tror det er -- 
(Latter) 
Jeg synes det er et fantastisk citat. Vi er ikke bedre end mænd, vi har bare ikke behov for at bevise maskulinitet. Det er meget vigtigt. 
LT: Men mænd har virkelig fået indprentet i kulturen at være komfortabel med patriarkatet. Det må vi ændre på. 
JF: Kvinderes venskaber er en genopladelig kilde til energi. 
LT: Det er det spændende ved dette emne. Fordi vores venskaber -- kvindelige venskaber  bliver nemt søsterlige, og søsterlighed er en meget kraftfuld energi, til at give verden -- at ændre verden til det den bør være -- de ting mennesker så desperat ønsker. 
PM: Derfor taler vi om det, fordi kvinders venskaber er, som du sagde, Jane, en genopladelig kilde til energi. Hvordan bruger vi så den energi? 
JF: Kvinder er den stærkest voksende del af befolkningen, især ældre kvinder. Og hvis vi høster den energi, kan vi ændre verden. Og ved du hvad? Det er vi nød til. 
(Bifald) 
Og vi må gøre det snart. Og en af de ting vi må gøre -- og vi kvinder kan gøre det -- vi sætter standarden for forbrug. Vi må forbruge mindre. Vi i den vestlige verden må forbruge mindre og når vi handler, skal vi handle lokalt. De fødevarer vi handler skal være dyrket lokalt. Vi må løsrive os. Vi skal være uafhængig af fossile brændstoffer. Og virksomhederne -- Exxon, Shell o.lign. De slemme drenge -- fordi de er -- de fortæller os vi ikke kan uden  at vende tilbage til stenalderen. At alternativerne ikke findes endnu, og det passer ikke. Lige nu, er der lande hvis hovedenergikilde er vedvarende energi, og de klarer sig fint. Og de siger at uden fossile brændstoffer vender vi tilbage til stenalderen, for faktisk, hvis vi omstiller til vedvarende energi, og ikke borer på Antarktis, og ikke borer -- 
LT: Åh nej. 
JF: Og ikke borer i Alberta tjæresand -- Rigtigt. Så vil der være -- Der kommer mere demokrati, flere jobs og større velbefindende, og kvinderne på lede på vej. 
LT: Måske kan vi starte en tredje bølge af den feministiske bevægelse med vores søsterlighed over hele verden, med kvinder vi ikke kan se, kvinder vi måske aldrig møder, men vi holder sammen, fordi, Aristoteles sagde -- de fleste -- mennesker dør uden mandlige venskaber og det vigtige ord her er "mandlig". De tror nemlig at venskaber skal opstå mellem ligemænd og kvinder opfattes ikke som lige -- 
JF: Grækerne mener endda vi ikke har sjæle. 
LT: Lige nøjagtig. Det viser hvor begrænset Aristoteles var. 
(Latter) 
Og vent, nu kommer det bedste. Mænd har brug for kvinder. Jorden har brug for kvinder. USAs forfatning har brug for kvinder. Vi er end ikke nævnt i forfatningen. 
JF: Du tænker på tilføjelsen vedr. ligestilling. 
LT: Nemlig. Justice Ginsberg sagde noget i retning af -- enhver forfatning skrevet siden 2. verdenskrig indeholdt en sektion der ligestiller kvinder med mænd, men det gør vores ikke. Så det er et godt sted at starte. Meget meget mild -- 
JF: Nemlig. 
(Bifald) 
Og ligestilling mellem  køn er som tidevand, der løfter alle skibe, ikke kun kvinder. 
PM: Der er brug nye rollemodeller der viser vejen. Hvordan man bliver venner, at tænke på energi på forskellig vis, og forbrugere, som borgere i verden, og det er hvad Jane og Lily er en rollemodel på hvordan man kan være venner -- i meget lang tid, og selv når de ind imellem er uenige. 
Tak. Tak til Jer begge. 
(Bifald) 
JF: Tak. 
LT: Tak. 
JF: Tak. 
(Bifald) 
