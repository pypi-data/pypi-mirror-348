[SKAPA DIN FRAMTID] 
(Pang) Aj! 
Precis som någon som slår i tån i mörkret eller letar i en timme efter sina nycklar, vet är vi ofta är begränsade av vad vi kan eller inte kan se. Våra egna kroppar kan faktiskt vara som svarta lådor. 
I dag vill jag visa dig en vision om vård som forskare och ingenjörer, som jag själv är, bygger. Vi skapar ett diagnostiskt labb inne i din kropp som kan ge kontinuerliga analyser av din hälsa så att vi kan se vad som händer inne i patienter. 
Nu för tiden, om någon är sjuk, kan vi diagnostisera dem genom en biopsi, att ta ut en bit vävnad utanför kroppen där vi kan se den. Vi gör detta om vi misstänker att en tillväxt kan vara cancerös. Tyvärr kan denna metod inte fungera på allt då det finns två stora problem. För det första kan man för några vävnader, som hjärna och ryggmärg, inte ta biopsiprover på rutin. För det andra vet inte alltid läkare vilken vävnad som orsakar problem, då vet de inte vad de ska ta prov på. Än så länge har vi försökt testa dessa  vävnader med externa medicinska tester, som med MRI eller blodprov. Dessa ger oss en bred översikt över en patients hälsa, men de kan inte visa oss molekylär eller cellulär förändring som sker inom dessa vävnader, och de kan inte med säkerhet ge nog med information om hur patienter ska behandlas proaktivt innan symptom utvecklas. Detta är olyckligt eftersom det i slutändan är osynliga  förändringar som orsakar sjukdom. Vår oförmåga att mäta dessa förändringar resulterar i en brist mellan vad vi kan se i ett prov och vad vi vet sker i en patient. 
Låt oss ta multipel skleros (MS) som ett exempel. Vid MS, som är en autoimmun sjukdom, attackerar immunförsvaret  två specifika vävnader: hjärnan och ryggmärgen, med skada och i vissa fall förlamning som resultat. Vi kan självklart inte hitta MS genom rutinmässiga biopsier från hjärnor, där det skulle finnas många och aktiva  sjukdomsalstrande celler. Och vi kan inte hitta den med blodprov eftersom MS-alstrande celler är så ovanliga och inaktiva i blodet att de helt enkelt inte syns. Inte ens avbildningstekniker som MRI kan ge oss den information vi behöver för att vara proaktiva vad gäller MS. 
Vi behöver tänka om hur vi ser. Jag och mina medarbetare på University of Michigan beslöt oss för just det. I stället för att köra en utifrån-och-in-metod för diagnostik, går vi inifrån och ut. Vi skapar implanteringsplatser som har likheter med andra platser i kroppen och som ska ge oss större insyn och ge oss realtidsinformation från molekyler och celler som finns i sjuk vävnad. Dessa insikter kommer att ge möjlighet att förutsäga sjukdomsdebut och även identifiera vilka behandlingar som kan fungera för den här patienten. 
Så hur ser den här inifrån-och-ut-metoden ut? Första steget är att skapa ny vävnad precis under huden. Denna vävnad har likheter med andra oåtkomliga platser i kroppen, som hjärnan eller lungorna. Genom att implantera en porös plastplatta skapad av FDA-godkänt biomaterial, kan kroppens naturliga svar kontrolleras celler tillåtas att flytta till plattan, och överleva på plattan och forma vävnad. Så småningom har vi utvecklat en skapad vävnad med integrerade immunceller, de celler som behövs vid diagnostisering. Trots att dessa vävnader är komplexa och kroniskt inflammerade, så är de också ofarliga och efter ett par veckor är de nära på oförnimbara. Våra skapade vävnader innehåller  information som inte finns i blodet, och kan överbrygga gapet mellan vad vi ser på ett traditionellt test och de cellulära förändringar som vi vet sker under sjukdom. 
Andra steget är att läsa signalen. I nuläget skulle jag ta ett  vävnadsprov på min skapade plats och analysera det, då jag gjorde dem tillgängliga precis under huden. Men det vore klart bättre om vi kunde lägga in och läsa av en sändare utan ett ingrepp. Inom de kommande årtiondena, kan snabbt utvecklade tekniker ge oss diagnoser från ett sådant implantat genom att läsa av enkla detektorer som blodtrycksmanchetten eller aktivitetsarmbandet gör idag. Mekanismen för att diagnostisera och övervaka sjukdom kan vara lika enkelt som att öppna  en app, som Candy Crush på din telefon. 
Tredje steget är att utnyttja de imponerande kunskaperna inom ingenjörsvetenskap och materialvetenskap för att förbättra implantaten och vår förmåga att läsa av dem. Så småningom kan tiotals, eller hundratals individuellt skapade vävnader integreras med sensorer och implanteras med  en enkel applikation. 
Den har metoden att diagnostisera är helt klart okonventionell men den är robust. Så här långt har jag och mina kollegor använt den för att diagnostisera  metastaserande cancer, typ 1-diabetes, MS och vid utstötningar efter organtransplantation. Men detta är bara början av vad vi kan se. Med fortsatta förbättringar kan vi verkligen skapa ett diagnostiskt labb inne i din kropp som kontinuerligt kan analysera ditt hälsotillstånd. Genom att förändra hur vi ser vad som är fel i patienter, kan vi diagnostisera och behandla sjukdomar bättre och snabbare än någonsin tidigare. Om du är villig att tänka om hur du ser, kanske du blir förvånad över vad som visas. 
Tack. 
