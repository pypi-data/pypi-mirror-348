Mohammadpur har alltid haft en unik relation med vädret. Belägen vid mynningen av Bengaliska viken byggdes denna kustby på toppen av  floddeltat Meghna. Deltan är en sorts landsmassa som formats när sediment som bärs av floder avlagras där floden möter  en större mängd vatten. Floddeltan är otroligt fertila ekosystem som är kapabla att försörja stora mängder jordbruk och marint liv. Men deras gränser förändras gradvis  när floderna för in mer sediment och stormar spolar bort sediment. Mohammadpurs invånare är vana vid  att hantera ebb och flod i detta ständigt  skiftande landskap. Många intensiva cykloner har på senare  tid orsakat upprepade översvämningar som hindrar jordbruk och fiske. Dessa översvämningar eroderar också  kustlinjen, vilket tillåter senare stormar att  helt utplåna mark. Sedan år 2000 har Meghnafloden  tagit över 2,5 km av kustlinjen, och tvingat många invånare att flytta inåt land eller till närliggande städer. 
Mohammadpur är inte enda  platsen där nyckfullt väder påverkar människors rörlighet. Upprepade tyfoner i Filippinerna har  tvingat tusentals att lämna sina hem. Regeringen på Fiji flyttar redan många kustbyar inåt land för att ligga före förväntade förluster av mark. Och i USA orsakar den smältande permafrosten bitar  av Alaskas kust att erodera. 
På vissa sätt är detta ingenting nytt. Mänskligheten har alltid  anpassat sig efter vädret och flyttat till regioner som passar bäst för deras kultur och försörjning. Men forskare är överens om att ökningen av extremt väder är en biprodukt av jordens snabbt föränderliga klimat. Global uppvärmning ökar mängden och intensiteten av stormar, översvämningar och torka, samtidigt som polarisarna smälter och havsnivåerna stiger. 
Dessa faktorer förändrar miljön mycket snabbare än de tidigare gjort. Även för samhällen som har  resurser att vidta åtgärder, gör det varierande tempot av förändringar  det svårt för dem att anpassa sig. Och de befolkningar som är mest utsatta av klimatförändringar är ofta de minst ansvariga. Många som står inför klimatrörlighet lever i jordbruks- och fiskesamhällen i länder som genererar dramatiskt lägre utsläpp än deras större motsvarigheter. 
Bangladesh är ett sådant land. Nationen har en unik kombination av låglänt geografi och tätt befolkade kustregioner. De flesta av dessa utsatta kustfamiljer,  som de i Mohammadpur, vill inte överge sina hem  och försörjningsmöjligheter. Och för andra är det inte ekonomiskt  genomförbart att lämna Bangladesh. Så för att stanna med sina samhällen har många flyttat ett par meter inåt land och byggt mer motståndskraftiga hem på högre mark eller förhöjda stolpar. Andra har försökt att köpa mark på  nybildade öar i deltat, och några har skickat familjemedlemmar att hitta arbete i närliggande städer. En handfull individer kan till och med   korsa internationella gränser, om de har familj, vänner, eller  arbetsförbindelser på andra sidan. Men många av invånarna som lämnat är ivriga att återvända hem. Tyvärr är det oklart när det extrema  vädret kommer att avta, och regeringen har upprepade gånger försenat projekt att bygga betongvallar som skulle förhindra  ytterligare erosion. 
I andra delar av världen skulle människor inte kunna flytta inåt  land även om de ville. Nationerna i det lågt liggande  Stillahavsområdet, Kiribati och Tuvalu är endast 811 kvadratkilometer respektive 26 kvadratkilometer, så migration skulle innebära en  flytt till ett annat land. I stället har deras regeringar och invånare enats om att fysiskt, juridiskt och politiskt  stärka sina länder. Öbor planterar mangroveskogar vid kusten och bygger upp lågliggande markområden med muddrad sand för att skydda sig mot stormar och förhöjda havsnivåer. Öns regering har också upprepade gånger lobbat på den globala scenen för att länder med högst utsläpp  ska minska föroreningar och ta ansvar för  klimatförändringar. 
Utmaningarna som varje  kustsamhälle står inför är unika, och mångfalden av människors upplevelser kan göra klimatförändringar till ett svårt fenomen att mäta och definiera. Men allteftersom nya samhällen  hotas av extremt väder, är det viktigare än någonsin att lyssna på dem som står i frontlinjen för denna kris. 
