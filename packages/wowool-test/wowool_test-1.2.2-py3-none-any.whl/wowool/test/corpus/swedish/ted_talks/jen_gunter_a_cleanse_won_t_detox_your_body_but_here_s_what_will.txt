“Behöver jag en reningskur?” Jag hör ofta människor som frågar sig detta. Om du hoppas på att ta bort gifter  från din kropp, kommer det inte att ske. 
(Musik) 
[Body Stuff med dr Jen Gunter] 
Detoxer och reningskurer är mycket populära. De kommer i många former. från lemonader med koltillsatser till detox-téer, och de är ofta dyra. 
Idén om rening är inget nytt, den har funnits i tusentals år. I århundraden var medicin och religion djupt sammanlänkade, och det fanns ett stort fokus på att göra kroppen fri från orenheter och sjukdom relaterat till dåligt eller obalanserat humör. Åderlåtning, laxering och fasta var alla väl ansedda behandlingsformer. I dag har hälsoindustrin förstått vår önskan om att bli av med dessa saker. De har tagit ordet “detox”, den medicinska behandlingen för drog- och alkoholberoende, och använt den för att marknadsföra reningskurer. De får det att låta som att hälla i rengöringsvätska i rören för att bli av med all smuts. Men skälet till varför det låter rätt för oss är att det grundar sig i en brist på förståelse för hur vår lever fungerar. 
Levern finns i övre högre delen av vår bål. Den är ungefär lika stor som en halv fotboll, en amerikansk fotboll, och väger 1,5 kg. Den gör många uppgifter för att hålla i gång vår kropp, allt från att stödja immunsystemet, till proteinproduktion för blodkoagulering, den skickar ut kolesterol som vi behöver till hormonproduktion. Levern är också ett nyckelorgan för att ta hand om skadliga ämnen. Du kan nästan tänka på den som en fabrik. Den tar näringsämnen från det vi äter, mat, dryck, mediciner, och bryter ned dem antingen till användbara paket - som kolesterol och protein, till exempel - eller till avfall som utsöndras genom gallan eller njurarna, vanligtvis i form av urin. 
Låt oss se vad som händer när levern träffar på några specifika substanser. Hur är det med alkohol? Det är ett ämne som är helt ok  i små, moderata mängder men som blir giftigt i övermått. När vi dricker, passerar alkoholen vår lever, och levern bryter ner den i tre steg. Först omvandlar enzymer alkoholen till acetaldehyd, en substans som kan skada celler över tid. Men acetaldehyd omvandlas snabbt till acetat, ett stabilare ämne, tills den bryts ner till koldioxid och vatten. Dessa komponenter kan vår kropp hantera. 
Låt oss nu titta på en populär reningskur: cayenne, peppar, citronjuice, för att hjälpa din lever skölja ut gifter. Du dricker det, det tas om hand, näringsämnen sugs upp i blodet och når levern. Levern bryter ner dessa  näringsämnen som allt annat. Den paketerar det användbara som kom från citronen och pepparn och skickar ut genom kroppen. Det som inte kan användas blir skräp. Det är inget speciellt magiskt med att blanda cayenne och citron. Att gå igenom en reningskur “rensar inte rören,” och det gör inte att din lever fungerar bättre eller snabbare. Som bäst kan du bli av med  något kilo på en reningskur, för att du inte äter så mycket. Som sämst, kan du hamna i svält. Du kan störa din elektrolytbalans, för att inte tala om din tarmflora och tarmfunktion. 
Det är tydligt att en frisk lever är extremt viktigt att ha. De bästa du kan göra är: rök inte, håll en balanserad kost, träna regelbundet och sov mycket, men det finns några speciella  saker att göra för levern. Drick inte för mycket alkohol, eftersom det kan skapa en mängd problem över tid, allt från fettlever till levercirros, till levercancer. Läs varningstexten på mediciner eftersom vissa kan skada din lever om inte ordinationen följs. Du har säkert hört talas om hepatit, som kan orsakas av en virusinfektion i levern och kan vara mycket allvarlig. Ta vaccin för hepatit B, om du inte redan gjort det. Och är du vuxen och inte har kontrollerats för hepatit C, fundera på att prata med din läkare om vilka tester som finns, så många människor vet inte om att de har sjukdomen. Slutligen, var försiktig med kosttillskott och örter, speciellt de som marknadsförs som styrkebyggande eller för viktminskning, eftersom de inte är alls så väl kontrollerade som man tror. 20 procent av skador på levern orsakas av mediciner i USA är faktiskt orsakade av dessa former av kosttillskott. Prata med din läkare innan du börjar ta dem. 
Så många produkter säljs till oss för egenvård, och reningskurer utgör inget undantag, men jag tror att den bästa egenvården är att lära sig mer om kroppen. På det sättet kan vi stänga ute bruset och göra välinformerade beslut av vad vi verkligen behöver. 
