Du vet det där med att dricka åtta glas  vatten om dagen? Ledsen att behöva berätta det för dig, men det är en myt. Det gör inte din hud bättre, får dig inte att känna dig piggare, gör dig inte mer energisk. Du kan, däremot, behöva kissa mer. 
(Musik) 
[Body Stuff med Dr. Jen Gunter] 
(Musik) 
Många människor förstår inte biologin i sina kroppar. Det finns mycket felaktig information. Men sanningen är att när du förstår hur dina kroppssystem fungerar, kan du ta bättre beslut. Du faller inte lika lätt för trender eller pseudovetenskap. Du kommer att känna dig bättre rustad att förstå vad som verkligen händer. 
En myt som verkligen retar mig är idén att du behöver åtta glas vatten på en dag. Ärligt talat, det är chockerande hur ingrott det är. Man hör det på TV och ser det i artiklar. Men som jag sa, det är nonsens. För det mesta, kommer din kropp att tala om när du behöver dricka vatten, eftersom du har ett par underbara, fantastiska, underskattade saker: njurar. 
Njurarna är bönformade organ, som finns på vardera sida om ryggraden, precis under dina revben. De får ofta rollen som filter eller rensningssystem, men det är inte rättvist för njurarna. Din kropp är en miljö där allt, vätska och kemiska ämnen, behöver vara i en skör balans. Njurarna gör ett tungt jobb när det kommer till den här balansen. Varje dag passerar blodet i din kropp genom njurarna. Det du äter, dricker, den temperatur som är kring dig, hur mycket du motionerar - allt detta påverkar  vad som sker i din kropp. Dina njurar, tillsammans med ditt nervsystem och en mängd hormoner, läser konstant av många mätparametrar och gör justeringar av vätska, salt och nivåer av andra ämnen löpande. 
De gör detta med cirka en miljon små enheter som kallas nefroner. Dessa nefroner är som arbetare längs ett löpande band, som aktivt lägger till eller tar bort saker, som till exempel natrium, glukos eller socker, kalcium, aminosyror och vatten, för att försäkra att kroppen håller homeostas, eller balans. Om en nivå av något  blir för högt eller lågt, kan det vara skadligt. Och det är njurarna uppgift att hålla nivåerna av många av de  substanserna i precis-rätt-zonen. Substanser som inte behövs lämnar njuren och hamnar i blåsan, varifrån du blir av med dem genom urin. 
Så hur passar åtta glas vatten om dagen in? Det gör de inte. Märk att jag inte sa att njurarnas funktion förbättras med mer vatten. Tänk att du svettas mycket, så att du förlorar vatten från ditt blod. Njurarna känner av att din blodvolym sjunker lite grann, och att ditt blod blir en aning mer salt. De kompenserar detta genom att suga upp mer vatten tillbaka till blodet, genom att göra urinen mer koncentrerad. Om njurarna känner av att nog vätska inte kan återabsorberas från urinen, kommer du få en signal att dricka, det betyder att du blir törstig. Om du inte har vätska till hands, kommer signalen om törst att bli starkare och starkare. En person som är nära uttorkning är inte osäker på om de behöver vatten. De kommer att göra vad som helst för det. Det är en av våra mest basala instinkter som har utvecklats över en lång, lång tid, i omgivningar där rent vatten inte fanns lätt tillgängligt som det är idag. 
Tack vare dina njurar, är din kropp riktigt bra på att hålla sig uppvätskad. Men om du slutar att räkna åtta glas vatten om dagen, hur mycket ska du då dricka? Svaret är enkelt: Det finns inget ska. När du är törstig, drick vatten. Du kan lita på din kropp. Om du inte råkar ha njursten eller är till åren kommen - då kan signalsystemet ibland bli lite slitet av åren - eller om din läkare har sagt något annat, kan din övervakning av hur mycket vatten du dricker vara onödig. 
En poäng som ofta missas är: Varje sak du får i dig  innehåller vatten. Ditt morgonkaffe innehåller vatten, det gör också din frukost. Och mellanmål: ett äpple, en apelsin, ett glas juice, en muslistång, precis som du, innehåller de också vatten. Så länge som du lyssnar på din kropps känsla vad gäller törst, finns det inget behov att räkna de där åtta glasen. 
