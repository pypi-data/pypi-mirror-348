I en studie från 1990-talet mindes deltagarna att de hade blivit borttappade i ett köpcentrum som barn. Vissa berättade väldigt detaljerat om dessa minnen; en kom till och med ihåg att den gamle mannen som räddade honom hade på sig en flanellskjorta. 
Men ingen av dessa personer hade blivit borttappad i ett köpcentrum. De hade själva producerat  dessa falska minnen när de ansvariga psykologerna berättade för dem att de blivit borttappade och även om de kanske  inte kommer ihåg händelsen, hade deras föräldrar bekräftat det. Och det var inte ett fåtal personer som kom ihåg att de hade blivit borttappade utan en fjärdedel av  deltagarna gjorde det. 
Dessa resultat kan vara svåra att tro på men de speglar  en väldigt vanlig upplevelse. Våra minnen är ibland inte tillförlitliga. Även om vi med säkerhet inte vet vad  det är som skapar denna felkälla på en neurologisk nivå, har forskningen uppmärksammat några av de  vanligaste förekommande sätt som minnen avviker från det som verkligen hände. 
Studien om köpcentrumet belyser hur vi kan integrera information från andra källor, som andra personer eller från nyheterna, i våra minnen,  utan att vi själva vet om det. Denna sårbarhet är bara ett  exempel på något som kan påverka minnet. Ta en annan studie, där forskare kort visar  en slumpartad samling av bilder för en grupp av deltagare. Vissa av bilderna föreställde ett universitet som ingen av dem hade besökt. När bilderna visades tre veckor senare, sade en majoritet av deltagarna att de  förmodligen eller helt säkert hade besökt universitetet tidigare. 
De flesta deltagare tillskrev felaktigt  information från en kontext till en annan; från en bild de hade sett till ett minne av något de trodde att de hade upplevt. I ett annat experiment visades en bild av ett förstoringsglas för försökspersoner, som sedan instruerades att tänka på en slickepinne. Personerna mindes ofta sig ha sett både förstoringsglaset och slickepinnen. De hade svårt att placera objekten i rätt kontext— om de verkligen hade sett dem,  eller om de bara hade föreställt sig dem. 
En annan studie, där psykologer frågade  över 2000 personer om deras åsikt om legalisering av marijuana, lyfter återigen fram ytterligare en  faktor som påverkar minnet. Deltagarna svarade på frågor  1973 och 1982. De som hade stöttat  legaliseringen av marijuana 1973, men var emot det 1982, var mer benägna att minnas att de hade varit emot legaliseringen 1973 - deras gamla åsikter ändrades för att stämma överens med de nuvarande. Våra nuvarande åsikter,  känslor och upplevelser kan påverka dåtida  minnen om hur vi kände förr. I en annan studie gav forskare två grupper av deltagare bakgrundsinformationom om ett krig och bad dem värdera sannolikheten  att vardera sida skulle vinna. De gav båda grupperna samma information, förutom att bara den ena gruppen fick veta vem som faktiskt hade vunnit kriget— den andra gruppen kände inte till det sanna resultatet. Teoretiskt sett borde gruppernas svar vara snarlika, eftersom sannolikheten av  endera sidans vinst inte påverkas av vem som faktiskt vann. Om det är 20% risk att det ska  åska, och det blir åska, ändras inte risken för åska retroaktivt till 100%. Ändå, gruppen som visste hur kriget slutade värderade segrarna som mer sannolika  än gruppen som inte visste. 
Alla dessa brister i minnesfunktionen kan ha verklig påverkan. Om man i polisförhör ställer ledande frågor till ögonvittnen eller misstänkta kan minnesfunktionens sårbarhet resultera  i felaktiga identifieringar eller tveksamma erkännanden Även när det inte ställs ledande frågor kan felaktigheter leda till tveksamma ögonvittnesskildringar. Om domaren i en rättsal, anser att ett bevis är otillåtet och ber andra domare att bortse ifrån det, kan de inte alltid göra det. Om en patient i en medicinsk situation söker ytterligare en åsikt och den andra läkaren redan känner till den första läkarens diagnos, kan detta färga dennes  uppfattning och beslut. Våra minnen är inte gjutna i sten när det  kommer till att representera verkligheten, utan de är subjektiva perceptioner. Det är inte direkt något fel med det - problem uppkommer däremot när man betraktar minnen som fakta, istället för att acceptera sanningen om hur vårt minne fungerar. 
