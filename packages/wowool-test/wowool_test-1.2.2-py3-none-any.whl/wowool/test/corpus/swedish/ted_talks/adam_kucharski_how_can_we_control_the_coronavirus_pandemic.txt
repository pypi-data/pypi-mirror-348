[Hur kan vi kontrollera coronavirus-pandemin?] 
[Med Adam Kucharski,  expert på infektionssjukdomar] 
[Fråga 1: Hur stor roll spelar  inneslutning för att stoppa utbrott?] 
Inneslutning innebär att man fokuserar sina insatser på att kontrollera de smittade och deras kontakter. För att inte påverka  befolkningen i sin helhet tar man de fall som kommer in, isolerar dem, tar reda på vilka de kommit i kontakt med, som kanske har kunnat bli smittade och följer upp dessa personer, kanske genom karantän, för att se till  att de inte smittar någon fler. Det är en fokuserad, riktad metod, och för SARS fungerade det otroligt bra. Men för den här infektionen, eftersom vissa fall inte kommer upptäckas måste man fånga in många människor  som är i riskzonen. Om några faller genom nätet kan det uppstå ett sjukdomsutbrott. 
[Fråga 2: Om inneslutning inte räcker,  vad händer sen?] 
I så fall handlar det om massiva förändringar  i våra sociala interaktioner. Det skulle innebära att av de tillfällen där smittan  skulle kunna spridas, alltså nära kontakter, behöver alla i befolkningen, i genomsnitt, minska såna interaktioner med ungefär två tredjedelar för att få kontoll på det. Det kan innebära att jobba hemifrån, att ändra livsstil så att man inte går till platser  där det är trångt, som middagar. Och såna här åtgärder, som att stänga skolor och andra saker som är försök att minska den sociala rörligheten i en befolkning. 
[Fråga 3: Vilka risker behöver folk tänka på?] 
Det är inte bara händerna du skakar, utan vilka händer personen  kommer skaka sen. Jag tror att vi behöver tänka på vad som händer i nästa steg, att du kanske har en låg risk, och är från en yngre grupp, men du kommer ofta vara  bara ett kort steg ifrån någon som kommer att drabbas  mycket hårt av det här. Jag tror att vi verkligen behöver tänka på varandra och tänka att det kanske är ganska dramatiska beteendeförändringar, men att det behöver vara det för att minska påverkan från det vi står inför. 
[Fråga 4: Hur långt ifrån varandra ska människor vara?] 
Det är svårt att precisera exakt, men man ska tänka på att det inte finns så mycket bevis för att det är som en spray som kan färdas långt, det handlar om korta avstånd. Jag tror inte att om man sitter ett par meter från någon så kommer viruset att hoppa över på något sätt. Det är i nära interaktioner, och det är därför man ser så många smittotillfällen uppträda runt måltider och grupper som umgås tätt. För om man tänker sig att det är därifrån viruset kan komma ut på ytor och på händer och ansikten, och det är såna situationer vi ska tänka mer på. 
[Fråga 5: Vilka slags skyddsåtgärder ska länder införa?] 
Jag tror det är det som folk försöker lista ut, först och främst vad som fungerar. Det är bara under de senaste veckorna som vi har börjat ana att den här grejen kan kontrolleras med såna här interventioner, men alla länder kan inte göra vad Kina har gjort, vissa av metoderna innebär en oerhörd social, ekonomisk och psykologisk börda för befolkningen. Och det finns en tidsgräns. I Kina hade de dem i sex veckor, det är svårt att bibehålla det, så vi måste hitta kompromisser i de saker vi ber folk att göra, vad är det som faktiskt kan minska den bördan. 
[För att få veta mer, besök USA:s nationella folkhälsomyndighet] 
[Världshälsoorganisationen] 
