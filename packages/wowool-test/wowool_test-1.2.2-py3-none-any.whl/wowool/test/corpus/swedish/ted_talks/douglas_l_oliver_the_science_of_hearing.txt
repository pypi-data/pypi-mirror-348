Du hör det mjuka svallet av vågor, en fiskmås skri på håll. Men plötsligt bryts friden av ett surr, som närmar sig, närmare och närmare. Tills... smack! Du gör dig kvitt med myggan och lugnet är återställt. 
Hur kunde du uppfatta det oljudet på håll och lokalisera det så exakt? Förmågan att uppfatta ljud och identifiera var de kommer ifrån är möjligt tack vare hörselsystemet. Det består av två huvuddelar: örat och hjärnan. Örats uppgift är att överföra ljudenergi till nervsignaler; hjärnans uppgift är att tolka de signaler den får i det här sammanhanget. 
För att förstå hur det går till, kan vi följa ett ljud på väg till örat. En ljudkälla skapar vibrationer som färdas som tryckvågor genom partiklar i luft, vätskor, eller fast form. Men vårt inneröra, även kallad snäckan, är faktiskt fylld med saltvattenliknande vätskor. Så, det första att lösa är att överföra ljudvågor, varhelst de kommer ifrån, till vågor i vätskeform. Lösningen för detta är trumhinnan, eller tympanalmembranet, och de små benen i mellanörat. De omvandlar de stora rörelserna från trumhinnan till vätsketryckvågor i snäckan. 
När ljud når hörselgången, möts det av trumhinnan och vibrerar som ett trumskinn. Den vibrerande trumhinnan stöter till ett ben som kallas hammaren, som i sin tur träffar städet och i sin tur rör ett ben som heter stigbygeln. Dess rörelse trycker vätskan längs snäckans kamrar. Väl där, har ljudvågorna till slut omvandlats till vätskevibrationer, och de färdas som en våg genom hela snäckan. 
En yta kallad basilarmembranet löper genom hela snäckan. Längs den finns hårceller placerade med speciella enheter som kallas stereocilier, som rör sig med snäckans vibrationer och basilarmemranet. Denna rörelse aktiverar en signal som färdas genom hårcellerna, till hörselnerven och vidare till hjärnan, där det tolkas som ett specifikt ljud. 
När ett ljud får basilarmembranet att vibrera så rör sig inte alla hårceller - bara utvalda, beroende på ljudets frekvens. Detta är ett välutvecklat maskineri. Vid ena änden är basilarmembranet styvt, och det vibrerar endast till korta våglängder, högfrekventa ljud. Andra änden är böjligare, och det vibrerar endast vid långa våglängder, lågfrekventa ljud. Så, ljudet från fiskmåsen och myggan gör att olika delar av basilarmembranet vibrerar, som när du trycker på olika tangenter på ett piano. 
Men det är inte allt som pågår. Hjärnan har också en annan viktigt uppgift att klara av: att bestämma var ett ljud kommer ifrån. Genom att jämföra när ljud når de olika öronen kan den lokalisera ljudkällan och avståndet till dig. 
Ett ljud som kommer rätt framifrån når båda dina öron samtidigt. Du hör dem också lika starkt i varje öra. Men ett lågfrekvent ljud som kommer från en sida når det ena örat några mikrosekunder tidigare än det andra. Och högfrekventa ljud kommer låta starkare på det närmaste örat på grund av att de blockeras från det bortre örat av ditt huvud. 
De här ledtrådarna av information når utvalda delar av hjärnstammen som uppmärksammar de olika ljudstyrkorna och tidsfördröjningarna från dina öron. Resultaten skickas för tolkning upp till hörselbarken. Nu har hjärnan all information den behöver: aktivitetsmönster som berättar vad för typ av ljud det är, och var, samt hur långt bort det befinner sig. 
Alla har dock inte fullt fungerande hörsel. Hörselnedsättning är den tredje vanligaste kroniska åkomman i världen. Exponering för starkt ljud och vissa mediciner kan döda hårceller, vilket förhindrar signaler att färdas från örat till hjärnan. Sjukdomar som otoskleros gör hörselbenen i örat hårdare så de inte längre kan vibrera lika bra. Och med tinnitus skapar hjärnan felaktiga uppfattningar som får oss att tro att ett ljud hörs fast det inte finns. 
Men när allt fungerar är vår hörsel ett högt utvecklat system. Våra öron är ett slutet, noga utarbetat biologiskt maskineri som omvandlar alla möjliga vibrationer av ljud runtomkring oss till precisa elektriska impulser som särskiljer applåder från kranar, suckar och flugor. 
