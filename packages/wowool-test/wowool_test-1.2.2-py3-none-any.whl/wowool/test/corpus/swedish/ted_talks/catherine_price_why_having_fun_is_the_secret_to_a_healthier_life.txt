Vet ni vad som är svårare än vara det borde vara? Att känna att man lever. Vad jag menar är att vi ständigt gör något eller scrollar i alla fall ständigt. Men vi känner kanske inte att vi lever. 
Ni vet, vi håller oss upptagna tills vi är helt utmattade men vi känner oss också tomma. Vi är lite döda inombords. Och jag tror att vi förstår det. Det är nog ett av skälen till att vi håller oss så upptagna och distraherade. Men vi vet inte vad vi ska göra åt det. 
Jag har tagit reda på hur vi ska fixa det. Vi behöver ha mer roligt. 
(Skratt) 
(Jubel och applåder) 
Du kanske tror att du redan har kul väldigt ofta, och det är för att vi till vardags ofta använder ordet “kul” för att beskriva allt vi gör på fritiden, även om vi inte tycker om det, och det kanske är slöseri med tid. Vi scrollar till exempel på sociala medier för att “det är kul”, även om det ofta får oss att känna oss illa till mods generellt. Eller så säger vi “Det var jättekul. Vi borde göra det igen snart”... 
(Skratt) 
... om saker som inte var kul och som vi aldrig vill göra om. 
(Skratt) 
Men det är inte riktigt vårt fel att vi är lite slarviga med hur vi använder ordet “kul”, för de får inte till det riktigt ens i ordlistan. Det står att kul är ett nöje eller förlustelse, en lättviktig njutning. Det är något som barn har på lekplatsen. Det får det att låta som att det är lättsinnigt och frivilligt. 
Men om du tänker tillbaka på de av dina minnen som sticker ut som de verkligt roliga - och jag tycker verkligen du ska göra det, minnena som du skulle beskriva som, och ursäkta terminologin här, “så roliga”, kommer du att märka att det är något större som pågår. Jag har samlat in tusentals historier från människor över hela världen och det är fantastiskt, för när människor återberättar de minnen då de hade mest roligt pratar de om de lyckligaste och mest uppskattade minnena i sitt liv. 
Så i verkligheten är det inte en bagatell att ha roligt. Det är inte bara för barn och det är inte fånigt. Att ha roligt är nyckeln till att känna att man lever. 
Så idag vill jag föreslå något nytt för er, en mer precis definition av vad det innebär att ha roligt. Jag vill avslöja några sätt som det är oerhört bra för oss och jag vill ge er alla några förslag på saker som ni kan börja göra för att uppleva detta själva. 
Det första vi behöver börja med är att roligt är en känsla, det är inte en aktivitet. Och det är viktigt, för ofta när jag frågar folk om vad som är roligt svarar de med en lista på aktiviteter som de tycker om. De säger “Att dansa är roligt”, eller “skidåkning är roligt” eller “pickleball är roligt”. Alla verkar tycka att pickleball är roligt. 
(Jubel och skratt) 
Och pickleball kan vara roligt men vi har alla varit med om att en aktivitet som verkat vara rolig sen inte visar sig vara det. Och tvärtom har vi haft upplevelser som inte verkar vara roliga som sen blir otroligt kul. Det finns en slumpmässighet i det. Men när människor har roligt, när de känner den här känslan, är den ganska lätt att känna igen, för människor som har roligt ser ut som att de är upplysta inifrån. 
Här är till exempel jag och min man när vi har roligt tillsammans. Några presidenter som har roligt tillsammans. 
(Skratt) Här har ärkebiskopen Desmund Tutu och Dalai Lama kul ihop. 
(Jubel och skratt) 
De här två verkade som att de ofta, till och med konstant... 
(Skratt) 
... hade roligt tillsammans. 
(Skratt) 
Och som du ser på de här bilderna får man en djup känsla av lätthet och glädje när man har riktigt roligt. Det strålar om en. När jag frågade min dotter när hon var fem år om vilken färg “roligt” har sa hon “solsken”. 
Vad är det här solskenet? Den här känslan vi kallar “roligt”? När folk berättar om när de har haft roligt är det verkligen intressant för detaljerna är alltid olika och ofta rätt vardagliga men energin som finns i dem är likadan. Det är tre faktorer som alltid finns med, så ofta att jag tror att de utgör en ny definition, en som är mycket mer sann än den som står i ordboken. Och de tre faktorerna är lekfullhet, kontakt och flow. 
Men lekfullhet menar jag inte att man måste spela spel, eller gud förbjude, att låtsas saker. Jag menar bara att man har en lättsam attityd och gör saker för att man gillar dem och inte bry sig så mycket om hur det går. Släppa perfektionismen. När vi har roligt släpper vi på garden och vi tar inte oss själva på så stort allvar. 
Kontakt handlar om känslan av att ha en speciell, delad upplevelse. Och jag tror att det är möjligt, i vissa fall att ha roligt på egen hand, och att känslan av kontakt kan uppstå mellan dig och din omgivning, eller aktiviteten. Men i de flesta av människors berättelser om sina roligaste minnen ingår en annan person. Det gäller även introverta. 
Och flow är tillståndet där vi är så engagerade och fokuserade på vad vi gör att vi tappar tidsuppfattningen. Man kan tänka på en idrottsman under en tävling eller en musiker som spelar ett stycke. När vi är i zonen. Det är möjligt att vara i flowtillstånd och inte ha kul, som när man grälar, men man kan inte ha roligt om man inte känner flow. 
Så lekfullhet, kontakt och flow känns alla bra. Men när vi upplever alla tre på en gång händer något magiskt. Vi har roligt. Och det känns inte bara bra, det är också bra för oss. Att ha roligt gör så många underbara saker för oss att jag tror att rolighet inte är ett resultat av vår strävan utan att det är orsaken. 
Att ha roligt ger oss energi. Folk lyser upp när de berättar om att ha roligt. Det är som om en eld har tänts inom dem och energin och värmen som de ger oss är smittsam. Så mycket i livet tar energi men att ha roligt fyller på den. Vi blir närvarande av att ha roligt. Många av oss lägger mycket kraft på att bli närvarande, vi går på yoga, vi mediterar, och det är jättebra, men eftersom vi hamnar i flow när vi har roligt gör det oss närvarande. Det kan inte hända på något annat sätt. 
Att ha roligt förenar oss. Vi lever i en polariserad värld och som vi alla vet finns det många allvarliga problem. Men när vi har roligt med andra ser vi dem inte som andra politiska partier, nationaliteter eller religioner. Vi knyter an till dem som människor och det är det är första steget mot att samarbeta för att lösa problem. 
Att ha roligt är också bra för vår hälsa. Att vara ensam och stressad, som så många av oss har varit de senaste två åren skapar hormonförändringar i våra kroppar som ökar risken för sjukdom. Men när vi har roligt är vi mer avslappnade och relationsinriktade, vilka båda har motsatt effekt. Jag blir alldeles tagen varje gång jag tänker på det, men att ha roligt är en hälsoåtgärd. 
Vi blir också lyckliga av att ha roligt. Vi försöker alla så desperat att vara lyckliga. Vi läser böcker om lycka, vi laddar ner appar om lycka, men när vi har roligt är vi lyckliga. Det får mig att tänka att vägen till lycka är att ha fler roliga stunder i vardagen. 
Hur kan vi få det? Hur kan vi ha mer roligt? Till att börja med ska du inte ta några råd från tidningsartiklar om hur du får mer roligt. Jag tittade på några sådana och jag hittade några som, jag hittar inte på det här, “Ugnsstek en kalkon.” 
(Skratt) 
“Gör ett altare för en älskad person som har dött.” 
(Skratt) 
“Se en dokumentär om klimatförändringar.” 
(Skratt) 
Och min personliga favorit, “Smycka ditt bord med kalebasser.” 
(Skratt) 
Det här är inte bra förslag. Istället är det mest effektiva man kan göra för att ha roligt att fokusera på ingredienserna, att fylla sitt liv med mer lekfullhet, kontakt och flow. Här är några idéer för att göra det. Till att börja med, ta bort distraktioner för att öka flow. Allt som distraherar dig kommer att få dig att tappa flow och hindra dig från att ha roligt. Och vad är den största källan till distraktion för de flesta idag? Ja, tack. 
(Skratt) 
Det var retoriskt, men ja, mobilen. 
(Skratt) 
Jag skrev en bok som heter “Att göra slut med din mobil”, så jag känner starkt för det här, men jag kan garantera att du inte kommer att ha kul om du hänger över mobilen hela tiden. Jag vill utmana dig idag att hålla mobilen ifrån dig så mycket som möjligt, så att du kan testa mitt andra förslag som är att få mer kontakt genom att interagera mer med människor i verkligheten. Jag vet att en av anledningarna till att vi ständigt använder mobilen är att vi undviker att lägga tid på att umgås med andra människor i verkligheten. 
(Skratt) 
Så jag vill försäkra er om att det är värt det, och att det inte är så svårt som det verkar. Så här gör man. Börja genom att ta ögonkontakt med någon. Se dem i ögonen, inte i mitten av pannan, där kameran är på ett Zoom-samtal. 
(Skratt) 
Och säg “Hej.” Och om det går bra kan du presentera dig. Och om det går bra kanske du kan ställa en fråga, något tankeväckande, men inte för personligt eller hotfullt, som “Vad blir du fascinerad av?” Eller “Vad förundrades du över idag?” Och du kan bli förundrad över hur ett sånt litet ögonblick kan få dig att känna dig. 
Om du hittar någon som du får kontakt med, fråga om de vill testa det tredje förslaget ihop, att öka lekfullheten genom att hitta tillfällen till uppror. Jag pratar inte om att vara rebellisk som James Dean. Jag pratar om lekfulla avsteg, Jag talar om att sätt att bryta mot regler som ställs i vuxenlivet och ge dig tillåtelse att njuta av ditt eget liv. En person sa till mig att det mer roliga som hänt på senaste tiden hände en fredagmorgon när hon och några av hennes vänner smet från jobbet och lämnade barnen hos andra, tog med fickpluntor i väskan och smög iväg på en 10.30-visning av filmen “Bad moms”. 
(Skratt) 
Till sist, här är en sak till du kan göra idag för att börja ha mer roligt. 
[Ugnsstek en kalkon] Jag skojar bara. 
(Skratt) 
Prioritera det. Det kanske låter helt uppenbart men en av orsakerna till att vi inte har mer roligt är att vi inte prioriterar det. Det roliga är alltid längst ner på listan och det för inte sin egen talan. Jag föreslår inte att du tar upp kalendern och skriver in “Från 4 till 6 på lördag kväll ska jag ha roligt.” Då kommer du definitivt inte att ha det. Men om du vet att du alltid har roligt när du träffar en viss person, se till att träffa den personen mer. Om du vet att en viss aktivitet ofta skapar lekfullhet, kontakt och flow för dig, avsätt lite tid för den i schemat. Behandla roligt som att det är viktigt. För det är det. Jag har gjort det själv i några år nu och det är fantastiskt hur det har påverkat mitt liv. Jag är mer kreativ och produktiv, jag är mer uthållig. Jag skrattar mer. Att se till att ha mer roligt har gjort mig till en bättre partner, en bättre förälder och en bättre vän. Och det har övertygat mig om något som jag hoppas att jag kan övertyga också dig om, att min dotter hade rätt. Att ha roligt är som solsken. Det är ett koncentrat av livets energi. Och ju oftare vi upplever det, desto mer kommer att vi att känna att vi verkligen lever. 
Tack. 
(Jubel och applåder) 
