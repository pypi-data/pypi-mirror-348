Jag älskar att göra film. Rörliga bilder har existerat i över hundra år. Men filmskapandet har inte ändrat sitt rumsliga tänkesätt. Att placera kameran i en scen och att trycka "Rec" har inte ändrats. Filmskapande är fortfarande en frontal upplevelse, och att skapa filmen har möjligheten att följa samma riktning som det innehåll vi skapar. Vi står fortfarande inför en platt bild när vi tittar på historien. 
Det är inget fel med det. Jag älskar att se film och att gå på bio. Upplevelserna kan verkligen vara känslomässiga. Konsten och hantverket bakom upplevelserna på en bildruta kan vara väldigt kraftfulla och skapa starka känslor. Frågan vi ställer oss är, kan filmupplevelsen existera som något bortom filmduken? Hur kan vi börja skapa innehåll för nästa generation innehållsupplevelser? 
Traditionellt när vi tänker oss en scen, så tittar vi på utsnittet och kompositionen. Vi behöver tänka på hur vi kan skapa djup och parallax genom att använda för- och bakgrund medan kameran rör sig. Med dagens teknik och VR-glasögon, AR-glasögon, smarta apparater, som tillåter full 3D-navigering i rummet så har vi möjligheten att låta publiken uppleva innehållet från olika perspektiv. Vad vi behöver fundera på är hur vi kan ta den här tekniken, med all dess kapacitet, och låta upplevelsen röra sig djupare in i scenen. Här pratar vi inte om videospel eller datorgenererade skådespelare, som i sig ser otroligt verkliga ut. Vi pratar om verkliga skådespelare och verkligt uppträdande, ett uppträdande på en scen. Vi behöver börja fundera på  hur vi registrerar skådespelarnas rörelser och hur vi fångar den verkliga scenen för att komma in på djupet. 
Vi känner ju till 360-graders video, där man placerar en kamera inne i scenen och vi kan skapa en vacker panoramabild runt oss men från ett enda perspektiv. Filmskapandet är fortfarande frontalt. För att verkligen komma in på djupet i en scen måste vi registrera ljuset från alla möjliga vinklar. Vi måste omge scenen  med massor av sensorer med all möjlig kapacitet att registrera ljuset och därefter låta oss komma in på djupet igen. 
I den här modellen finns inte för- och bakgrund eller en kamera som är placerad i rummet, men i stället hundratals sensorer som registrerar ljuset och rörelserna från alla möjliga håll. Med de nya teknologiska framstegen kan vi börja titta på 3D-fotografi som registrerar ljuset från olika håll, vilket låter oss återskapa ett objekt. Det här är som fotografi i 3D-rymden. Med de här teknologiska framstegen kan vi spela in video inte bara som en platt bild utan som en volym. Vi kallar detta "volumetrisk video", och det gör att vi kan registrera varje händelse i en scen som en full tredimensionell volym. 
Men, vad är en voxel? En voxel är som en tredimensionell pixel, men i stället för att vara en liten platt ruta med ljus och färg så är det som en tredimensionell kub i rummet med X- Y- och Z-positioner. Det här ger oss möjligheten att registrera scenen fullständigt, från vilket perspektiv som helst. Det här skapar en fullständigt ljusfördjupad scen från flera perspektiv. Den här tekniken kräver en otroligt stor mängd information som måste behandlas. Vi måste fånga in ljuset  från enormt många kameror för att skapa den här informationen. 
För att det här ska bli möjligt, så skulle vi behöva använda  ett stort antal kameror som monteras runt en scen och en tillräckligt stor scen för att  skapa en fullständig filmisk upplevelse. 
Det låter ju som en vansinnig idé men det är precis vad vi gjorde. De senaste tre åren har vi byggt en enorm volumetrisk kamerastudio. Det är en närmare 1 000 kvadratmeter stor scen som låter oss registrera handlingen från alla håll. Vi använder hundratals kameror, som sänder en otrolig mängd information till ett jättestort datacenter med Intelbaserade superdatorer. Att ha närmare 1 000 kvadratmeter gör att vi kan få plats med vilken handling som helst och vilka rörelser som helst. Scenen är lika stor som en Broadwayscen. Vi kallar det för Intel Studios och det är den största volumetriska scenen i världen, med målet att möjliggöra och utforska nästa generation av detta immersiva filmskapande. 
För att testa de här idéerna så funderade vi på vilken slags scen vi skulle kunna prova att filma. Vi valde en vilda västern-scen. Vi tog dit hästar, scenografer och jord, allt som behövdes för att skapa en komplett vilda västern-scen. Men denna gång fanns ingen kamera inne på scenen. Det fanns egentligen ingenting där förutom alla kameror utanför scenen. Skådespelarnas utmaning var enorm. De måste agera perfekt så att det kan ses från alla håll. Man kan inte dölja slag eller rörelser. Allt registreras och allt ses. 
Resultatet av denna första filmning, öppnade våra ögon för otroliga möjligheter. Det var som en komplett 3D-skanning av hela scenen. Vi kunde röra oss runt helt fritt och resa i rymden. Tänk er detta, det handlar inte längre om att uppfatta ljuset från en filmduk, utan att resa inuti ljuset, att resa inne i scenen. Det här öppnar förstås massor av möjligheter för historieberättande och metoder för skapande. Det här är möjligheterna för din egen historia, möjligheterna att skapa din egen historia där inne, eller kanske följa andra historier. Vi ska titta på en av våra senaste renderingar. 
(Musik) 
Vad ni ser här är full volumetrisk video och det finns ingen fysisk kamera inne på scenen. 
(Musik) 
Vi har full kontroll 
(Musik och ljud från slagsmål) 
över rum och tid. 
(Musik och ljud från slagsmål och hästar) 
Återigen, ingen fysisk kamera fanns där. Allt filmades utifrån. 
Ja, det här är ju väldigt trevligt, men hur skulle det vara om  vi vill se scenen från hästens perspektiv? Det kan vi också ordna. 
(Häst galopperar) 
Det ni ser här är samma handling men den här gången  sett från hästens ögon. Möjligheterna är obegränsade. 
(Applåder) 
Tack. 
(Applåder) 
Det här är verkligen fantastiskt för skapare och historieberättare. Det breder ut en enorm filmduk för ett annat slags historieberättande och filmskapande. Men vad händer med publiken? Hur kan publiken uppleva det här på ett annorlunda sätt? För att vidga våra utforskningar, samarbetade vi med Paramount Pictures för att utforska immersiv media i en Hollywoodproduktion. Tillsammans med regissören Randal Kleiser återskapade vi den klassiska filmen från 1978, "Grease". En del av er känner till den, andra inte. En 40-årig film, en fantastisk upplevelse. Vårt mål var att se hur vi kan ta den här klassiska handlingen och dansen och föra dem djupare in i upplevelsen, ta dem djupare in i publiken. Tänk dig att du inte bara kan se filmen utan vistas inuti den,  och dansa med skådespelarna och vara med i deras uppträdande. Nu bryter vi verkligen  vårt traditionella 2D-tankesätt. och öppnar vägen för mycket vidare möjligheter för filmskapande och innehållsskapande. 
Men måste vi se det på en duk? Låt oss försöka få hit skådespelarna till den här scenen. De kommer inte hit på riktigt, utan jag ska använda en iPad. 
(Skratt) 
Förlåt. 
Jag ska använda en iPad för att skapa en förstärkt verklighet. Nu har ju de här apparaterna sina egna begränsningar när det gäller databehandling, så vi måste minska upplösningen. Vad jag gör nu är att jag placerar en markör här så att jag kan välja exakt var alla ska synas. Okej. Jag tror att de är här nu. 
(Applåder) 
John Travolta, eller... 
(Skratt) 
en version av honom. Låt oss ta en titt. 
(Video) Kvinna: Hej. 
Man: Det är så man gör det. 
Kvinna: Din tur. 
Man: Hörni! Kolla in det här. 
(Sång: "You're the one I want") 
Danny: Sandy! 
Sandy: Visa mig, snygging. 
♪ Jag ryser, det blir allt värre ♪ 
♪ och jag tappar all kontroll. ♪ 
♪ För den kraft som du ger mig ♪ 
♪ är elektrisk! ♪ 
(Videon slutar) 
(Applåder och jubel) 
Diego Prilusky: Tack. 
(Applåder) 
Så som ni kan se så kan vi se och uppleva innehåll på det traditionella sättet eller på ett fördjupat sätt. Möjligheterna är verkligen öppna. Vi försöker inte ändra eller byta ut de vanliga filmerna. Vi förbättrar dem. Tekniken skapar nya möjligheter att tänka bortom den platta duken. Vi befinner oss i en immersiv och spännande tid för filmskapande. Vi står på tröskeln till en ny era. Vi öppnar portarna till nya möjligheter för immersivt berättande, en utforskning och definition av vad immersivt filmskapande innebär. Vi är egentligen bara i början ännu och vi inbjuder er alla  att vara med oss i detta. 
Tack. 
(Applåder och jubel) 
