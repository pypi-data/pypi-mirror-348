Under de senaste två och ett halvt åren, är jag en av få, om inte den enda, barnpsykologen som verkar i flyktingläger,  strandlinjer och räddningsbåtar i Grekland och i Medelhavet. Och jag kan säga, med stor säkerhet, att vi bevittnar en psykisk hälsokatastrof som kommer påverka de flesta av oss, och det kommer förändra vår värld. 
Jag bor i Haifa, men nuförtiden spenderar jag mycket tid utomlands. Under min tid på den grekiska ön Lesbos och på räddningsbåtarna i Medelhavet anlände tusentals flyktingbåtar till strandkanten fullsatta med fler än 1,5 miljoner flyktingar. En fjärdedel av dem är barn, som flyr från krig och påfrestningar. Varje båt kommer med olika lidanden och trauman från Syrien, Irak, Afghanistan  och olika länder i Afrika. Under bara de tre senaste åren förlorade fler än 12 000 flyktingar sina liv. Och hundratusentals förlorade sina själar och psykiska hälsa på grund av dessa hemska och traumatiska erfarenheter. 
Jag vill berätta om Omar, en femårig syrisk flyktingpojke som anlände till stranden på Lesbos i en fullsatt gummibåt. Gråtandes, skräckslagen, oförmögen att förstå vad som händer honom han var på gränsen till att utveckla ett nytt trauma. Jag visste direkt att detta var en gyllene timme en kort stund där jag kunde förändra hans historia. Jag kunde ändra historien som han skulle berätta för sig själv i resten av sitt liv. Jag kunde omforma hans minnen. Jag höll snabb ut mina händer och sa till hans skakande mamma på arabiska, 
(Arabiska)  "Ateeni elwalad o khudi nafas" "Ge mig pojken och ta ett andetag" Hans mamma gav honom till mig. 
Omar tittade på mig med skräckslagna,  tårfyllda ögon och sa, (Arabiska)  "Ammo" (morbror på arabiska), shu hada?" "Vad är detta?" Medans han pekade mot polishelikoptern  som svävade ovanför oss. 
"Det är en helikopter! Den är här för att fota dig med stora kameror för att bara de stora  och starka hjältarna, som dig Omar, kan korsa havet." 
Omar tittade på mig, slutade att gråta och frågade mig (Arabiska) "Ana batal?" "Är jag en hjälte?" 
Jag pratade med Omar i 15 minuter. Och jag gav hans föräldrar lite vägledning att följa. Detta korta psykologiska ingripande minskar förekomsten  av posttraumatisk stressyndrom och andra psykiska problem i framtiden, förbereder Omar för att få en utbildning, komma in på arbetsmarknaden, bilda familj och därutöver. Hur? Genom att stimulera goda minnen som kommer att lagras i amygdalan, det känslomässiga förvaringen i hjärnan. Dessa minnena bekämpar de traumatiska, om de är återaktiverade i framtiden. För Omar, kommer lukten av havet  inte bara påminna honom om hans traumatiska resa från Syrien. För att för Omar, är nu denna  historien en historia av mod. 
Detta är kraften av den gyllene timmen, som kan omforma traumat och skapa en ny berättelse. Men Omar är bara en av  mer än 350 000 barn utan egentlig psykologisk hjälp i  enbart denna kris. Trehundrafemtiotusen barn och jag. 
Vi behöver psykologer till att gå med i räddningsteam under tider av pågående kris. Detta är varför min fru, jag och vänner tillsammans grundade "Humanity Crew". En av få hjälporganisationer i världen som specialiserar sig i att ge psykosocial hjälp och akuta psykologiska ingripanden till flyktingar och förflyttade grupper. För att hjälpa dem med ett lämpligt ingripande skapar vi ett fyrstegs-tillvägagångssätt,  en psykosocial arbetsplan som följer flyktingarna  på varje steg av deras resa. Det börjar på havet, på räddningsbåtarna, som psykologiska livräddare. Senare i lägren, sjukhusen och på vår digitala klinik som bryter gränser och övervinner språk. Och slutar i asylländerna som  hjälper dem integrera. 
Sedan vårt första uppdrag 2015, har "Humanity Crew" skickat 194 delegationer av kvalificerade  volontärer och terapeuter. Vi har stått för 26 000 timmar av psykologisk hjälp till över 10 000 flyktingar. Vi alla kan göra någonting för att förhindra denna psykologiska katastrof. Vi behöver erkänna att första hjälpen inte bara är till för kroppen, det behöver också inkludera  sinnet, själen. Påverkan på själen är knappast synlig men skadan kan kvarstå hela livet. 
Låt oss inte glömma att det som  skiljer oss människor från maskiner är den vackra och sköra själen inom oss. Låt oss försöka att rädda fler Omars. 
Tack. 
(Applåder) 
(Jubel) 
(Applåder) 
