[Countdown är  en icke-vinstdrivande rörelse som kämpar för att påskynda lösningar på klimatkrisen, gå från ord till handling. Det är ett initiativ som ska utbilda och engagera.] [Alla har en viktig roll att spela.] 
Don Cheadle: Vi har tillsammans skrivit historia i hundratals år. 
Berättarröst: Oljeföretagen tävlar mot varandra... 
Det handlar om oss alla. Det händer precis här. För många av oss började det när ekonomin växte till. Men tillväxt skapad ur utvinning från vår planet för med sig kostnader. 
Det fanns varningssignaler. Några av oss förstod att  det som hände vårt samhälle inte var rätt, att det hängde samman med något större, och att somliga påverkades mer än andra. Människor organiserade sig och ifrågasatte. Andra försökte förstå vad som hände och de varnade oss, även om vissa vägrade förstå vad vi sade till dem. Vår planets klimat håller på  att förändras. 
Vår berättelse har både små och stora hjältar. Du är kanske också en hjälte på ditt eget sätt. Det är en berättelse om hopp, om envishet. Det är en plan för en bättre framtid. Den innehåller också misströstan, förnekelse och återkommande kriser. Trots de krafter som försöker splittra och distrahera oss väljer vi att agera - och det nu. 
Berättelsen ger oss många möjligheter. Vi formar framtiden som grannar och som en rörelse. Vi förenas, väljer vår framtid och vägrar att acceptera ett nederlag. Det finns hopp. 
Att förändra världen för att komma tillrätta med klimatkrisen är inte bara bråttom och nödvändigt. Det är möjligt, det är redan på gång. Det leder oss till en bättre framtid. 
Countdown är ett globalt initiativ som kämpar för att påskynda lösningar på klimatkrisen och gå från ord till handling. För trots alla utmaningar fortsätter människor att försöka ändra både synsätt och hela system. 
Alok Sharma: Investerarna tror att framtiden är grön. 
Hindou Oumarou Ibrahim: Vi har 10 år på oss så vi måste agera tillsammans nu. 
DC: För att förändra hur vi förflyttar oss och ekonomin. 
Nigel Topping: Förändring i varje globalt system, från lantbruk till detaljhandel, fartyg till lastbilar, cement till stål. 
DC: Hela samhällets grundvalar. 
Monica Araya: En avgiftning  av transporterna är möjlig. 
Cory Combs: Elektrifieringen kommer att genomsyra allt. 
Al Gore: Utfasning av förbränningsmotorn. 
Rumaitha Al Busaidi: Att utbilda kvinnor och flickor är bland det enskilt viktigaste vi kan göra för att möta koldioxidföroreningarna. 
Rose M. Mutiso: Alla måste nå en framtid utan kol. 
DC: När vi binder samman våra historier och spelar en aktiv roll är fantasin den enda begränsningen. 
Christiana Figueres: Med ett intensivt samarbete kan vi klara det. 
Colette Pichon Battle:  När vi ändå håller på, låt oss göra det rättvist för alla. 
DC: Oavsett vad som har gått fel; hur kan det bli rätt? 
David Lammy: Lösningen är att bygga nya samarbeten mellan alla de grupper som berörs mest. Clover Hogan: Vad hindrar dig att agera? Utmana det. 
DC: Vår historia startar här. Det har ibland varit svårt och utgången har varit osäker, men det var den historien vi berättade. Nu måste vi berätta en ny historia. [Agera på klimatförändringarna på countdown.ted.com] 
