Hur många personer behövs  för att göra en kopp kaffe? För många av oss, behövs bara en  kort promenad och en snabb upphällning. Men denna enkla stapelvara är  resultatet av en världsomspännande process vars kostnad och komplexitet är mycket större än du kanske kan tänka dig. 
Det börjar på en plats långt borta i  Colombia och staden Pitalito. Här har familjeägda gårdar röjt undan skog för att göra plats för prydliga rader av kaffeträd. Dessa buskliknande plantor tämjdes först i Etiopien och odlas nu i flera regioner kring ekvatorn. Varje buske är fylld med små bär som kallas för “kaffebär”. Då frukterna på samma gren kan mogna vid olika tider, är det bäst att plocka dem för hand men varje gård har sin egen metod för att processa frukten. I Pitalito, sliter skördarna från tidig morgon till skymning på höga höjder och de plockar ofta mer än 25 kilo per  skift och betalas lågt i lön. 
Arbetarna levererar sina plockade bär till en våtkvarn. Denna maskin separerar fröna från frukten och sorterar dem efter tyngd. De tyngsta, mest smakfulla fröna sjunker till botten av kvarnen, och de samlas in och fermenteras i vattenbad under en till två dagar. Sedan sköljer arbetarna bort fruktresterna och lägger ut fröna till torkning. Några gårdar använder maskiner i processen men i Pitalito sprids fröna ut på stora ställningar med nät. Unde de kommande tre veckorna, krattar arbetare fröna regelbundet för att försäkra att de torkar jämt. När kaffebönorna är torra, tar en truck dem till en kvarn med flera specialiserade maskiner. En luftblåsare sorterar om fröna utifrån vikt, de siktas och delas upp utifrån storlek, och de skannas för att sorteras utifrån färg. 
Efte det tar professionella arbetare, som kallas Q-graderare, prover av bönorna för att provrosta och brygga. Denna process kallas för “koppning”, och där utvärderas smak, arom och munkänsla för bestämning av dess kvalité. Dessa experter ger bönorna betyg och gör dem redo för att fraktas iväg. Arbetare fyller säckar av väv som innehåller upp till 70 kilogram torkade och sorterade kaffebönor som lastas i containrar av stål där varje container kan innehålla upp till 21 kubikmeter kaffe. 
Från de tropiska hamnarna tar fraktfartyg med en bemanning över 25 personer och transporterar kaffet uti världen. Men inget land importerar mer kaffe än USA, där New York City ensamt konsumerar  miljontals koppar kaffe varje dag. Efter en lång resa från  Colombia till New Jersey, passerar våra kaffebönor genom tullen. När väl hamnarbetarna lastar av containern transporterar en flotta av  lastbilar kaffet till ett närlager, och sedan vidare till ett rosteri. Här styrs bönorna ner i rostmaskin av en metallarm och hettas upp med gasdriven värme. Sensorer övervakar kaffets fuktnivå, kemiska stabilitet och temperatur, medan utbildade kaffeingenjörer manuellt justerar nivåerna under den tolv minuter långa rostningsprocessen. Denna process frigör oljan i fröet, och omvandlar fröet till malbara och bryggbara bönor med en mörk färg och rik arom. Efter rostningen packas bönorna  in i 2,2-kilospåsar som en flotta av skåpbilar levererar till caféer och affärer i hela staden. 
Kaffet är nu så pass nära att du kan känna lukten av det, men det behöver ytterligare hanteras för upploppet. Varje kaffeföretag har en huvudköpare som noggrant väljer ut bönor från hela världen. Logistikteam hanterar rutterna för hur bönorna levereras och modiga baristas i städerna serverar sedan detta koffeinelixir till mängder av jäktande kunder. 
Allt som allt behövs hundratals personer  för att få kaffet till dess destination, och då räknar vi inte alla de som krävs för att upprätthålla infrastrukturen som gör resan möjlig. Många av dessa individer arbetar för låga löner och med farliga förutsättningar och några får inte alls betalt. Så medan vi kan förundras över det globala nätverk för denna förnödenhet låt oss vara säkra på att vi inte  värderar slutprodukten högre än de människor som producerar det. 
