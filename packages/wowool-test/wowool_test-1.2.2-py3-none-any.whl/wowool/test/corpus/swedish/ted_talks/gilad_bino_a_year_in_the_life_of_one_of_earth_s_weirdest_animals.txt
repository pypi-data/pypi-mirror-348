På den uttorkade australienska marken, vaggar denna näbbdjurshona fram letandes efter färskt vatten. Under det senaste året har en svår torka gjort floder och vattendrag till endast bäckar. Hon överlevde knappt och blev oförmögen att reproducera. Kan nästa år bli mer lyckosamt? 
Det är höst och tunga regndroppar faller äntligen ner från himmelen. Inom några dagar, hittar näbbdjuret en flod och börjar jaga. Hennes simfötter driver henne framåt och hennes vattentäta päls håller värmen nära hennes kropp. Under vattnet känner hon av omgivningen med sin ankliknande näbb, som är utrustad med omkring 40 000 elektroreceptorer. Detta låter henne upptäcka de små elektriska signalerna från en glasräkas nerver och muskler. Hon gör det till en snabb måltid. Och så fort hon kravlar sig tillbaka på land för att bygga en håla, vaggar hon i en ödleliknande hållning, hennes lemmar rör sig horisontellt mot hennes ryggrad. 
Näbbdjur är egendomliga. Som kloakdjur tillhör hon de äldsta levande däggdjuren. Därför har hon en finurlig mix av drag från däggdjur, fågeldjur och reptildjur, vilket visas i hennes gener. Däggdjur har till exempel ofta ett kromosompar som bestämmer könet. Men näbbdjuret har fem, vilket mycket mer liknar en fågel. Låt oss hoppas på att hon får nytta av dem. 
Hon återfår sin styrka, och då vinter blir till vår, är det dags att para sig. Hon kan dock inte uppfostra ungar här. Den omgivande marken har börjat att tina upp, vilket fått flodbanken att erodera. Hon tar sig istället uppströms och gör sig hemmastadd i en klar, djup damm skyddad av ett rött eukalyptusträd. Plötsligt skräms fåglar upp från undervegetationen och en räv dyker upp. Dessa rovdjur har hotat näbbjuren ända sedan de introducerades i Australien av vita nybyggare år 1855. Räven ser inte henne denna gången, men näbbdjuret kommer behöva vara vaksam. 
Två hanar bor också i detta området, och inom kort börjar de tävla om hennes kärlek. Båda har sporrar på bakbenen, de innehåller ett kraftigt ormliknande gift. En hane jagar bort den andra och uppvaktar honan i flera veckor, simmar bredvid henne, och biter henne i svansen ibland. Så småningom besvarar hon det, och de simmar runt i cirklar innan de gör sin grej. Näbbdjurshanen har en penis med underliga särdrag som två ollon och skaft som hjälper till med befruktningen. 
Under den kommande veckan, bygger honan en omfattande jordhåla med ett mysigt näste inuti. Hon täcker för tunnlarna som leder in, och får dem att se ut som återvändsgränder för potentiella rovdjur. Därefter, likt en reptil eller en fågel, lägger hon ägg från sin kloaköppning, en enda öppning som används för både fortplantning och exkretion. Hon ruvar på sina ägg, och när det röda eukalyptusträdet blommar, kläcks hennes avkommor. 
Likt andra däggdjur, matar hon dem med mjölk. Men olikt andra däggdjur, har hon inga bröstvårtor. Hennes mjölk sipprar istället från mjölkkörtlar upp på hennes mage, där hennes bebisar sörplar i sig det. Denna samlade mjölken bjuder in bakterier, men näbbdjuret producerar också starka antibakteriella proteiner, som skyddar hennes nyfödda. 
Hon fortsätter att ta hand om dem i fyra månader- jagar, undviker räven och reparerar sin jordhåla under tiden. När hennes ungar är redo att göra sin debut, avtar sommaren. En eftermiddag när näbbdjurshonan återvänder från jakten, ser hon att en unge redan gett sig av på egen hand. Några dagar senare, lämnar de andra också den lilla hålan. Snart lever hennes barn fullständigt självständiga. Och så småningom lämnar de denna del av floden för att skapa sina egna hem. 
