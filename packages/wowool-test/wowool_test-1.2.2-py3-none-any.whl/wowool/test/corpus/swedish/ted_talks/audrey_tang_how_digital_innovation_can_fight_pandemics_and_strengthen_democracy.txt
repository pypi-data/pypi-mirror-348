Audrey Tang: Glad att vara här, och god lokal tid, allihop. 
David Biello: Så, berätta för oss... Ursäkta att... Berätta om digitala verktyg och COVID. 
AT: Visst. Jag är glad att dela med er hur Taiwan framgångsrikt kunnat bemästra COVID genom att använda kraften från digitala verktyg för demokrati. Som vi vet blir demokrati bättre när fler personer deltar. Och digital teknik förblir ett av de bästa sätten att förbättra deltagande, så länge som fokus är  att hitta gemensam mark, med andra ord, prosocial media istället för antisocial media. Och det finns tre nyckelidéer  som jag vill dela med mig av idag om digital demokrati, som är snabb, rättvis och rolig. 
Först om den snabba delen. Många jurisdiktioner började  bekämpa coronaviruset först i år, men Taiwan började förra året. Förra december när doktor Li Wenliang,  Kinas visselblåsare, postade att det finns nya SARS-fall blev han utredd och senare straffad av Kinas polisväsende. Men samtidigt, har Taiwans motsvarighet till Reddit, PTT, någon som kallar sig "nomorepipe" som återpostar doktor Li:s visselblåsande. Och våra läkare märkte det här inlägget direkt och utfärdade ett beslut att alla ankommande passagerare från Wuhan till Taiwan måste genomgå hälsokontroll redan dagen efter, vilket är första dagen i januari. 
Och det här säger mig två saker. Ett, samhället litar på regeringen tillräckligt för att prata om möjliga nya  SARS-epidemier i öppna forum. Och regeringen litar på folket tillräckligt för att ta det seriöst och anta att SARS har hänt igen, något vi alltid har  förberett oss för sedan 2003. Och tack vare det här öppna samhället, enligt CIVICUS-kontrollen,  efter Solrosrörelsen är Taiwan nu det mest öppna samhället i hela Asien. Vi åtnjuter samma yttrandefrihet  och mötesfrihet som andra liberala demokratier men med fokus på  att hålla ett öppet sinne för nyskapande idéer från samhället. Så kan våra skolor och företag vara öppna ännu idag, det blev ingen lockdown, det har gått en månad utan några bekräftade fall lokalt. 
Så den snabba delen. Varje dag håller vårt  centrala epidemi-center, CECC, en presskonferens som alltid direktsänds och vi jobbar med journalisterna, de svarar alla frågor från journalisterna och när det kommer en ny idé från den sociala sektorn kan vem som helst ringa 1922 och dela den idén med CECC. 
Till exempel var det en dag i april då en ung pojke sade att han inte ville gå till skolan för hans kompisar skulle skratta åt honom för han hade bara ett rosa munskydd. Redan nästa dag började alla på CECC:s presskonferens använda rosa munskydd, så att alla lärde sig om könskonventionalism. Den här typen av snabbt responssystem bygger förtroende mellan regering och det civila samhället. 
Den andra delen handlar om rättvisa. Att se till att alla kan använda deras sjukförsäkringskort för att hämta ut munskydd från apoteken. Vi publicerar inte bara lagerförrådet av munskydd i alla apotek, 6000 av dem, vi publicerar det var 30:e sekund. Det är därför våra kommunala hackers,  våra digitala civilingenjörer byggde mer än 100 verktyg  som möjliggör för folk att se kartor eller för blinda personer att prata med röstassistenter. Alla ges åtkomst till information om vilka apotek i närheten  som fortfarande har munskydd. Och eftersom den vanliga  nationella sjukförsäkringen täcker mer än 99,9% av sjukvården kan folk som har symptom sätta på sig sitt munskydd, gå till en hälsocentral med vetskapen att de får  rättvis behandling utan någon ekonomisk börda. Så man utvecklade en dashboard som låter alla se att vårt lager faktiskt växer, och om det finns över- eller underskott, så att vi utvecklar systemet tillsammans med apoteken, med hela samhället. 
Så baserat på denna analys visar vi att det var en peak på 70 procent och resterande 20 procent  var oftast unga, som jobbar långa dagar. När de slutar jobbet var apoteken stängda. Så vi jobbar tillsammans  med livsmedelsaffärer så att man kan hämta ut  munskydd när som helst, 24 timmar om dygnet. Så vi säkerställer rättvisa baserat på feedbacken från den digitala demokratin. 
Slutligen vill jag medge att det här är en stressig tid. Folk känner sig rädda, arga, det är mycket panikköp, många konspirationsteorier i alla ekonomier. Och i Taiwan är vår motstrategi mycket enkel. Den kallas "humor framför rykte". När det var panikköp av näsdukar till exempel, gick det ett rykte som sade: "Åh, vi stimulerar massproduktion, det är samma material som näsdukar så snart blir det slut på näsdukar". Och vår statsminister visade en bild i form av en meme, som jag bara måste dela med er, med mycket stora bokstäver. Han visar sin rumpa, vickar på den lite grann, och den stora texten säger: "Var och en av oss har bara ett par skinkor". Och självklart visar den seriösa tabellen att näsdukar kom från Sydafrikanskt material medan munskydd kom från lokalt material, och det är ingen risk att ökad produktion av det ena skulle skada produktionen av det andra. Så den blev fullständigt viral. Och på grund av det  ebbade panikköpandet ut på en dag eller två. Till slut upptäckte vi att den  som spred ryktet från första början var försäljaren av näsdukar. 
Och det här är inte den enda chocken på sociala medier. Varenda dag blir den dagliga presskonferensen översatt av taleshunden för  hälso- och välfärdsdepartementet, som översätte många saker. Till exempel, vårt fysiska avståndstagande formuleras som: "Om du är utomhus,  håll två hundlängders avstånd, om du är inomhus, tre hundlängders avstånd", och så vidare. Och regler kring handtvätt, och så vidare. Eftersom allt det här går viralt måste vi se till att saklig humor sprids snabbare än rykten. Och de fungerar som ett vaccin, som medicinering så att när folk ser konspirationsteorierna blir R0-värdet av det under 1 vilket betyder att de idéerna inte sprids. 
Jag har bara en genomgång på fem minuter, resten går till er frågestund men läs gärna mer om Taiwans strategi mot corona på taiwancanhelp.us. Tack. 
DB: Det är fantastiskt. Och jag älskar detta "humor mot rykte". Problemet här i USA är kanske att ryktena verkar färdas snabbare än någon respons, humorösa eller ej. Hur bemästrar ni den aspekten i Taiwan? 
AT: Vi upptäckte att, självklart, humor betyder underförstått att det finns en överföring av upprördhet, av ilska. Som ni kan se, till exempel  i vår statsministers exempel driver han med sig själv. Han skämtar inte på andras bekostnad. Och det här var nyckeln. För folk tycker det är jätteroligt, de delar det, men utan ondskefullt uppsåt. Folk kommer ihåg nyttolasten, tabellen om material som används för att producera munskydd, mycket lättare. Om de gör ett skämt som exkluderar grupper i samhället så skulle den gruppen självklart bli förargad och då skapar vi splittringar snarare än prosocialt beteende. Så humorn på ingens bekostnad, ingen samhällsgrupp exkluderad, det var nyckeln tror jag. 
DB: Det är fantastiskt också för att Taiwan har så nära band med ursprungsplatsen för det här. 
AT: Folkrepubliken Kina. 
DB: Fastlandet. Med tanke på de nära ekonomiska banden, hur överlever ni den typen av splittring? 
AT: Jag menar att i detta nu, nästan en månad utan några bekräftade fall lokalt, så går det bra. Och det vi gör är, i grunden, att reagera snabbare än någon annan. Vi började reagera förra året, medan nästan alla andra reagerade i år. Vi försökte varna världen förra året, men ändå ... Så i vilket fall är poängen att om man börjar tidigt nog så vet man att gränskontrollen blir huvudplatsen för karantän  för alla återvändande resenärer, istället för att vänta  till en spridning i samhället där ännu mer inskränkande metoder på mänskliga rättigheter antagligen måste användas  på ett eller annat sätt. 
Så i Taiwan har vi inte deklarerat en nödsituation. Grundlagen gäller oupphörligen. Varje åtgärd som regeringen därför vidtar kan också tillämpas utanför corona-tider. Det tvingar oss att utvecklas. Ungefär som föreställningen att "vi är en öppen liberal demokrati" hindrade oss från att göra nedstängningar. Därför utvecklade vi humor mot rykte för den enkla vägen ut,  borttagning av yttranden online, är inte tillgänglig för oss. 
Vår modells kännetecken,  inga nedstängningar, hindrade oss också  från att göra några alltför integritetskränkande responssystem. Så vi måste improvisera vid gränsen, och se till att vi har tillräckligt många karantänhotell eller  så kallade digitala stängsel, där din telefon är ansluten till närliggande centraler och de ser till att om den går utanför en radie på 15 meter eller så, så skickas ett SMS till föreståndarna eller till polisen och så vidare. Men eftersom vi fokuserar  alla dessa åtgärder till gränsen så kan den stora majoriteten leva ett normalt liv. 
DB: Låt oss prata om det lite grann. Så gå igenom de digitala verktygen och hur de anpassades för COVID. 
AT: Ja. Det finns tre delar som jag just sammanfattade. Den första är det kollektiva intelligenssystemet. Genom online-forum som vi designade  med avsaknad av svarsknappar, för vi ser att när det finns svarsknappar så fokuserar folk på varandras ansikten istället för på texten och utan svarsknappar kan man få kollektiv intelligens att jobba fram ett grovt samförstånd kring vart man är på väg med responsstrategierna. Så vi använder många slags ny teknik, till exempel Polis, vilket är i grunden ett forum som låter dig rösta för eller emot varandras känslor, men med realtids-grupperingar, så att om du går till cohack.tw ser du sex sådana konversationer som pratar om hur man ska skydda de mest utsatta personerna, hur göra en smidig övergång, hur göra en rättvis fördelning av förråd och så vidare. 
Och folk kan göra sina idéer hörda och rösta för eller emot andras idéer. Men knepet är att vi visar folk de främsta splittrande åsikterna och de främsta gemensamma, och vi använder bara de idéer som kan övertyga alla olika åsiktsgrupper. Så folk uppmuntras att posta  mer sovrande, mer nyanserade idéer och de upptäcker  att på slutet av konsultationen, att alla faktiskt håller med om det mesta, med sina grannar kring de flesta frågor. Och det är det vi kallar det sociala mandatet, det demokratiska mandatet, som sedan informerar vår utveckling av anti-coronavirus-strategin och hjälper världen med sådana verktyg. 
Så detta är den första delen, det kallas att måttfullt lyssna efter ett grovt samförstånd. Den andra delen som jag redan tagit upp är distribuerad databasteknik, där alla kan gå till ett närliggande apotek, visa upp sitt försäkringskort,  köpa nio munskydd, tio om du är ett barn och se det apotekets lagernivå på sin telefon faktiskt sjunka med nio eller tio inom några minuter. Och om det ökar med nio eller tio så ringer man självklart 1922 och rapporterar att något skumt pågår. Men det här är  deltagande ansvarsskyldighet. Det här publiceras var 30:e sekund. Så alla håller varandra ansvariga och det ökar förtroendet massivt. 
Och slutligen, den tredje, den om humor mot rykte. Jag tror att det viktiga att se här är att när det pågår en trendande  desinformation eller konspirationsteori så svarar man med ett humoristiskt paket inom två timmar. Vi har upptäckt, om vi svarar inom två timmar ser fler människor vaccinationen istället för konspirationsteorin. Men om man svarar fyra timmar eller en dag senare så är loppet förlorat. Man kan inte kontra det med humor längre, man måste bjuda in personen som spred de meddelandena till en gemensam workshop. Men vi är okej med det också. 
DB: Din fart är otrolig. Jag ser att Whitney är med oss och har några frågor. 
Whitney Pennington Rodgers: Det stämmer, vi har några redan från publiken. Hej där, Audrey. Och vi börjar med en  från vår gruppmedlem Michael Backes. Han undrar hur länge har  humor mot rykte varit en strategi som ni har använt? Ursäkta mig. "Hur länge har humor mot rykte-strategin använts? Använde ni er av komiker för att skapa humorn?" 
AT: Ja, definitivt. Komiker är våra mest värdefulla kollegor. Och varje departement har ett team  av vad vi kallar delaktighets-tjänstemän ansvariga för att skapa engagemang inom trendande ämnen. och det är en grupp med mer än 100 personer nu Vi träffas varje månad och även varannan vecka gällande specifika ämnen. Så har det varit sedan sent 2016, men det var inte förrän vår förra  talesperson, Kolas Yotaka, gick med för runt ett och ett halvt år sen som professionella komiker kom med i gruppen. Innan dess handlade det mer om  att bjuda in de personer som postade citat som: "Vårt deklarationssystem  är explosivt ovänligt", och trendar, så innan dess bjöd DT-männen bara in dom personerna. Alla som klagar på finansministerns deklarationssystem blir inbjudna till ett samarbete om det deklarationssystemet. Så innan var det så. Men Kolas Yotaka och  statsminister Su Tseng-chang sade vore det inte bättre och vi når fler människor om vi lägger till bilder  på hundar och katter? Så det har gjorts i ett och ett halvt år. 
WPR: Absolut, jag tror det gör en stor skillnad bara att se dem utan att vara del av  tankeprocessen bakom det. Och vi har en annan fråga här från G. Ryan Ansin. Han undrar: "Hur skulle du  ranka förtroendenivån din gemenskap hade innan pandemin för att regeringen ska ha en chans att kontrollera krisen ordentligt?" 
AT: Jag skulle säga  att en gemenskap litar på varandra. Och det är den  digitala demokratins huvudpoäng. Det handlar inte om att folk litar mer på regeringen. Det handlar om att regeringen litar mer på folket, att göra staten synlig för medborgaren, inte medborgaren synlig för staten vilket vore en annan regim. Så att göra staten synlig för folket skapar inte alltid mer förtroende för du kan se något fel, något som saknas, något explosivt ovänligt för användarupplevelsen, och så vidare, med staten. Så det leder inte nödvändigtvis  till mer förtroende från regeringen. Ursäkta, från medborgaren till regeringen. Men det leder alltid till mer förtroende  mellan den sociala sektorns aktörer. 
Så jag skulle säga att förtroendenivån mellan de som jobbar med, till exempel, läkare, och personer som jobbar med pandemi-respons, personer som framställer munskydd och så vidare, alla dessa personer, förtroendenivån mellan dem är mycket hög. Och de litar inte alltid på regeringen. Men vi behöver inte det för en framgångsrik respons. Om du frågar en slumpvald person på gatan kommer de säga att Taiwan presterar så bra tack vare folket. När CECC säger åt oss att använda munskydd så använder vi munskydd. När CECC säger åt oss att inte göra det, om man håller fysiskt avstånd, så använder vi munskydd ändå. Så på grund av det tror jag att det är förtroendet mellan den sociala sektorns aktörer som är nyckeln till responsen. 
WPR: Jag kommer tillbaka snart med mer frågor, men jag låter er fortsätta ert samtal. 
AT: Härligt. 
DB: Tja, helt klart var en del av förtroendet för regeringen kanske inte där under Solrosrörelsen 2014. Så berätta för mig om det och hur det ledde fram till den här digitala transformationen. 
AT: Verkligen. Före mars 2014, om du frågade  en slumpvis vald person på gatan i Taiwan om huruvida det är möjligt för en minister - som mig - att ha sitt kontor i en park, bokstavligt talat en park, vem som helst kan gå in och prata med mig i 40 minuter åt gången, jag finns i parken just nu, det sociala innovationslabbet, så skulle de säga att det är galet, eller hur? Inga tjänstemän jobbar så. Men det berodde på att hundratals unga aktivister, de flesta av dem studenter, ockuperade den lagstiftande församlingen den 18 mars 2014, för att uttrycka sitt oerhörda motstånd mot ett föreslaget handelsavtal med Peking och det hemlighetsfulla sättet  som det trycktes igenom riksdagen av Kuomintang, det då regerande partiet. Så motståndarna krävde, helt enkelt, att det avtalet skulle strykas och att regeringen skulle införa  en mer synlig beslutsprocess. Och det fick brett stöd av allmänheten. 
Det slutade drygt tre veckor senare när regeringen lovade och gick med på de fyra kraven gällande insyn i lagstiftningen. En enkät efter ockupationen visade att mer än 75 procent  var fortsatt missnöjda med den styrande regeringen, skildrar förtroendekrisen som var  orsakad av bråket om handelsavtalet. För att täta den här sprickan och kommunicera bättre med vanliga medborgare sökte administrationen upp de människor som stödde ockupanterna, till exempel g0v-samfundet, som har strävat efter att förbättra regeringsinsyn genom utvecklandet av open source-verktyg. Jaclyn Tsai, en minister vid den tiden, deltog i vårt hackathon och föreslog grundandet  av nyskapande plattformar med online-samhället för utbyte av policyidéer. 
Ett experiment som hette vTaiwan föddes, som i början använde verktyg som Polis som tillät "för" eller "emot" utan svarsknapp som visar folks grova samtycke kring frågor som crowdfunding, närmare bestämt delägarbaserad crowdfunding, distansarbete och många andra  cyberrelaterade lagstiftningar som det inte finns något fackförbund eller förening för. Och det blev mycket framgångsrikt. De löste Uber-problemet, till exempel, och nu kan man ringa en Uber - jag ringde en Uber nu i veckan - men iallafall, de verkar som taxibilar. De startade ett lokalt taxibolag, Q Taxi, därför att folk på plattformen brydde sig om försäkring, de bryr sig om registrering, de bryr sig om alla sorters skydd för passagerare, och så vidare. Så vi ändrade taxiregleringarna och nu är Uber som vilket taxibolag som helst tillsammans med de andra kooperativen. 
DB: Så man kan säga att ni på ett sätt crowdsourcar lagar som sedan blir lagar. 
AT: Ja, läs mer på crowd.law. Det är en riktig webbsida. 
DB: Vissa kanske skulle säga att det här verkar enklare för att Taiwan är en ö, att det hjälper er att kontrollera COVID, att stödja social sammanhållning, kanske det är ett mindre land än andra. Tror du att det här kan användas utanför Taiwan? 
AT: Tja, först och främst, 23 miljoner människor är ändå  ganska många människor. Det är ingen stad, som vissa säger, du vet:  "Taiwan är en stads-stat". Tja, 23 miljoner människor,  inte direkt en stads-stat. Och vad jag vill komma till är att den höga invånartätheten och en blandning av kulturer - vi har mer än 20 nationella språk - leder inte nödvändigtvis till en social sammanhållning, som du sade. Jag tycker snarare det är alla ministrars ödmjukhet i anti-corona-responsen. De visade alla en attityd av:  "Vi lärde oss saker från SARS" – många av dem var ansvariga för SARS på den tiden, men det var klassisk epidemiologi. Det här är SARS 2.0, det har annorlunda egenskaper. Och verktygen vi använder är annorlunda, på grund av den  digitala transformationen. Så vi är här för att lära oss tillsammans med medborgarna. 
Vår vicepresident på den tiden, doktor Chen Chien-jen, en akademiker, skrev bokstavligt talat textboken om epidemiologi. Ändå säger han: "Vad jag ska göra är att spela in ett MOOC online", en intensivkurs om epidemiologi, som jag tror hade mer än 20 000 personer  anmälda första dagen, jag var bland dem, för att lära mig viktiga idéer som R0 och den basala spridningen och hur de olika åtgärderna fungerar, och sedan bad de folk att vara innovativa. Om man kommer på ett nytt sätt som vicepresidenten inte hade tänkt på, bara ring 1922, så blir din idé nästa dags presskonferens. 
Det här är den strategi för samarbetsinlärning som jag tror, mer än något annat,  gjorde social sammanhållning möjlig, som man säger. Men det här är mer ett robust  civilt samhälle snarare än ett enhetligt. Det finns ingen enhetlighet alls i Taiwan, alla har rätt till sina egna idéer, och alla sociala innovationer, allt från att använda en traditionell riskokare till att desinficera munskyddet, till rosa munskydd, och så vidare, det finns en mångfald av mycket intressanta idéer som blir förstärkta av den dagliga presskonferensen. 
DB: Det är vackert. Nu – åh, Whitney är tillbaka, så jag låter henne ställa nästa fråga. 
WPR: Visst, vi har  några fler frågor på ingång. En från vår gruppmedlem Aria Bendix. Aria frågade: "Hur försäkrar ni er om att digitala kampanjer agerar snabbt, utan att offra noggrannhet? I USA fanns en rädsla för att framkalla rädsla för COVID-19 i början av januari". 
AT: Det här är en jättebra fråga. De flesta vetenskapliga idéer  om COVID-19 utvecklas, eller hur? Munskyddens effektivitet, till exempel,  är ett mycket bra exempel för de olika kännetecknen  för tidigare luftvägssjukdomar svarar olika på munskyddet. Så våra digitala kampanjer fokuserar på tanken att få igenom  det grova samförståndet. Så egentligen är det  en spegling av samhället, genom Polis, genom Slido, genom den förenade plattformen, de olika verktyg  som vTaiwan har utvecklat. Vi vet att folk känner  ett grovt samförstånd kring saker och vi svarar till samhället och säger: "Så här känner ni alla och det här är vad vi gör för att svara på era känslor." 
Och den vetenskapliga enigheten utvecklas fortfarande men vi vet att, till exempel, folk känner att användandet av ett munskydd skyddar dig mest för att det påminner dig om  att inte röra vid ansiktet och tvätta händerna ordentligt. Och dessa, bortsett från allt annat, är de två saker som alla håller med om. Så vi drar bara nytta av det och säger: "Okej, tvätta händerna ordentligt, och vidrör inte ansiktet, och använda munskydd påminner dig om det". Och det låter oss bryta igenom den sortens ideologiskt laddade debatter och fokusera på vad folk  i allmänhet håller med varandra om. På så vis agerar vi snabbt utan att offra vetenskaplig noggrannhet. 
WPR: Och nästa fråga hör också ihop med det här känns det som. Det är en fråga från  en anonym gruppmedlem. "Tror du att några av era policys kan användas i USA under  den nuvarande Trump-regeringen?" 
AT: Ganska många, faktiskt. Vi jobbar med många stater i USA och utomlands på vad vi kallar "epicentret av diplomatins epicentrum". (Skrattar) Så vad vi i grunden gör är att, till exempel så fanns det en chatbot i Taiwan som låter dig, men framför allt folk i hemkarantän, fråga chatboten vad som helst. Och om det finns en vetenskaplig rådgivare som redan skrivit ett svar på en vanlig fråga så svarar bara chatboten med det, men annars ringer de till  vetenskapliga rådgivningsnämnden och skriver ett lättförståeligt svar, och taleshunden översätter det till en gulligt hundmeme. 
Så den här feedbackcykeln som folk lätt hittar, får åtkomst till och kan fråga en vetenskapsman, och ett öppet API som tillåter röststyrning och andra tredjepartsutvecklare att komma med, tas väl emot i många stater i USA och jag tror att många implementerar det. Och innan World Health Assembly, tre dagar innan tror jag, så höll vi ett möte 14 länder emellan, ungefär som ett för-WHA, där vi delade med oss av många små, snabba vinster som denna. Och jag tror att många jurisdiktioner tog till sig en del av det, bland annat humor mot rykte. Många av dom sade att de tänker anställa komiker nu. 
WPR: (Skrattar) Jag älskar det. 
DB: Jag hoppas det. 
WPR: Det hoppas jag också. Och vi har en till fråga, som egentligen är en följdfråga, från Michael Backes, som ställde en fråga tidigare. "Planerar departementet att publicera sina planer i ett policydokument?" Det låter som att ni redan  delar era planer med folk, men planerar ni att sätta det på papper? 
AT: Självklart. Ja, och i många dokument. Så om du går till taiwancanhelp.us, finns det mesta av vår strategi där, och den webbsidan är faktiskt crowdsourcad också, och den visar att mer än fem miljoner munskydd donerats i humanitärt syfte. Det är också crowdsourcat. Folk som har några munskydd hemma och som inte hämtade ut de ransonerade munskydden, de kan använda en app och säga: "Jag vill donera dessa till internationell humanitär hjälp", och hälften av dem valde att publicera sina namn så man kan också se namnen på personerna som deltog i detta. Och det finns också en "Fråga Taiwan allt"-webbsida, 
(Skratt) 
på fightcovid.edu.tw, som beskriver alla responsstrategier i ett policydokument, så kolla in dem. 
WPR: Jättebra. Jag försvinner och kommer tillbaka senare med några andra frågor. 
DB: En uppsjö av policydokument, om man säger så. Jag skulle vilja vända fokus till dig lite grann. Hur blir en konservativ anarkist digitaliseringsminister? 
AT: Tja, genom att ockupera parlamentet, som vi pratade om. 
(Skratt) 
Mer intressant skulle jag säga att jag jobbar med regeringen men aldrig för regeringen. Och att jag jobbar med folket, inte för folket. Jag är som en Lagrangepunkt mellan folkets rörelser på ena sidan och regeringen på den andra. Ibland precis emellan, då jag försöker coacha eller översätta. Ibland som en punkt i en triangel, då jag försöker förse båda sidor med verktyg för prosocial kommunikation. Men alltid med den här idén om att få ut de gemensamma åsikterna  från olika positioner, från varierande positioner. Därför alltför ofta är demokrati uppbyggt som en kraftmätning mellan olika åsikter. 
Men under pandemin,  under informationsflödet, under klimatförändring, under många av dessa strukturella problem så sätter sig inte virus eller koldioxid ner vid bordet och förhandlar med dig. Det är ett strukturellt problem som kräver gemensamma värderingar byggda utifrån olika positioner. Så det är därför som  min arbetsprincip är radikal insyn. Varje konversation, inklusive den här, är protokollförd, inklusive de interna möten jag håller i. Så du kan se alla de olika mötesprotokollen på min YouTube-kanal, på Saylt-plattformen, där folk kan se  att efter jag blev digitaliseringsminister höll jag mer än 1300 möten med mer än 5000 talare med mer än 260 000 yttranden. Och varenda en av dom har en URL som blir ett socialt objekt  som folk kan ha en konversation om. 
Och på grund av det, till exempel, när David Plouffe från Uber besökte mig för att lobba för Uber, på grund av radikal insyn är han väldigt medveten om det, så han gjorde alla argument baserade på folkets bästa, baserade på hållbarhet, och liknande, för att han vet att de andra sidorna kommer att se hans ståndpunkt mycket klart och synligt. Så det uppmuntrar folk att bygga på varandras argument, istället för att angripa varandras person, du vet, meriter och liknande. Så jag tror att det, mer än något annat, är huvudprincipen  för att bevara internets anarkism, som handlar om, du vet, ingen kan tvinga någon att ansluta till internet eller att följa  ett nytt internetprotokoll. Allt måste göras genom att använda ett grovt samförstånd och att köra kod. 
DB: Jag önskar att du hade mer motparter runt om i världen. Kanske du önskar att du hade mer motparter runt om i världen. 
AT: Därför är dessa idéer värda att spridas. 
DB: Där ser man. Så en av utmaningarna som kan visa sig med några av de här digitala verktygen är åtkomst. Hur ser du på den biten för folk som kanske inte har det bästa bredbandet eller den senaste mobiltelefonen eller vad det nu är som kan behövas? 
AT: Var som helst i Taiwan, även på toppen av Taiwan, på nästan 4 000 meters höjd, Saviah- eller Jadeberget, är man garanterad 10 megabit per sekund över 4G eller fiber eller kabel, för bara 16 amerikanska dollar i månaden, en obegränsad plan. Och faktiskt är det snabbare på toppen av berget, färre använder den bandbredden. Och gör du inte det, är det mitt fel. Personligen mitt fel. I Taiwan är bredband en mänsklig rättighet. Så när vi placerar ut 5G tittar vi på de platser där 4G-signalen är som svagast, och vi börjar med de platserna i vår 5G-placering. Och bara genom att placera ut bredband som en mänsklig rättighet kan vi säga att detta är för alla. Att digital demokrati faktiskt stärker demokrati. Annars skulle vi exkludera delar av samhället. 
Och det här gäller också för, du kan gå till ett center för digitala möjligheter och hyra en surfplatta som garanterat tillverkats inom de senaste tre åren, och sådana saker, för att även aktivera de olika digitala åtkomsterna för center för digitala möjligheter, universitet och skolor, och stadsbibliotek, mycket viktigt. Och om folk som föredrar  att mötas i sitt stadshus, reser jag personligen till det stadshuset med en 360-kamera och livestreamar det till Taipei och till andra kommuner, där den centrala regeringens statstjänstemän kan gå med i ett anslutet rum, men att man lyssnar  på det lokala folkets agenda. Så folk möts fortfarande öga mot öga, vi gör inte detta  för att ersätta möten öga mot öga. Vi för med oss fler aktörer från centrala regeringen in i de lokala stadshusen, och vi förstärker deras röster genom att se till att protokollen, tankekartorna, och sådana saker sprids via internet i realtid men vi ber aldrig de äldre att, låt säga, du måste lära dig maskinskrivning, annars är du inte demokratisk. Det är inte vår stil. Men det kräver bredband. För om du inte har bredband, utan bara väldigt begränsad bandbredd, måste du använda textbaserad kommunikation. 
DB: Det stämmer. Med åtkomst, förstås, följer åtkomst för folk som kanske missbrukar plattformen. Du pratade lite om desinformation och att använda humor mot rykte. Men ibland är desinformation mer beväpnad. Hur bekämpar ni den typen av attacker, egentligen? 
AT: Just det, så du menar skadlig desinformation då. I huvudsak information designad för  att med uppsåt orsaka allmän skada. Och det är inget att skämta om. Så för det har vi en idé  som kallas "notis och allmän notis". Det här är ett Reuters-foto, och jag ska läsa den ursprungliga bildtexten. Bildtexten lyder: "En tonåring som protesterar  mot utlämningslagen i Hong Kong ses under en marsch för demokrati och reformer i Hong Kong". Okej, en väldigt neutral rubrik av Reuters. Men det blev en spridning av skadlig desinformation förra november, i upptakten till vårt presidentval, som visar något helt annorlunda. Det här är samma foto, som säger: "Den här 13-åriga boven köpte nya iPhones, spelkonsoler och märkes-sportskor, och värvar sina bröder att mörda poliser och tjänar 200 000 dollar". Och det här är förstås ett vapen utvecklat för att sprida oenighet, och för att locka fram ett missnöje med Hong Kong hos Taiwans väljare. 
Och för att de vet att det här är huvudfrågan. Och hade vi försökt slå ner protesten, vilket inte skulle fungerat, därför det skulle bara orsakar mer raseri. Så det blev inte så. Istället jobbade vi med kontrollanter och proffsjournalister för att härleda ursprungsmeddelandet tillbaka till första dagen det postades. Och det kom från Zhongyang Zhengfawei. Det är det centrala partiets  huvudenhet för politik och juridik, centrala kommunistpartiet, CCP. Och vi vet att det är deras Weibo-konto som först gjorde den här nya bildtexten. Så vi sände ut en allmän notis hos våra partners i sociala medier, i stort sett alla av dem, satte de bara en liten påminnelse bredvid varje gång  den här delas med fel bildtext, som säger: "Det här kom egentligen från den centrala propaganda-enheten hos CCP. Klicka här för att lära mer. För att lära om hela historien". 
Och det, märkte vi, det har fungerat, därför då förstår folk att det här inte är nyheter. Det här är snarare ett beslagtagande av Reuters nyhet och ett copyrightbrott och det är en del av det. Hur som helst, poängen är att när folk förstår att den här skildringen var avsiktlig, så delar de den inte bara spontant. De kanske delar den, men med en kommentar som säger: "Det här är vad Zhongyang Zhengfawei försöker göra med vår demokrati". 
DB: Det verkar som att några av de globala sociala medierna har något att lära från notis och allmän notis. 
AT: Allmän notis, det stämmer. 
DB: Vilket råd skulle du ge till Twitter och Facebook och LINE and WhatsApp och allt vad de heter? 
AT: Ja. Precis före valet sade vi till alla dem att vi inte inför en lag för att straffa dem. Däremot delar vi detta enkla faktum att det finns en norm i Taiwan, att vi även har en separat  avdelning i regeringen, kontrollavdelningen, som publicerade kampanjens bidrag och omkostnad. Och vi insåg plötsligt att i förra valet, borgmästarvalet, var det många kandidater som inte inkluderade reklam på sociala medier i deras utgifter till kontrollavdelningen. Så i grunden betyder det att det finns ett separat belopp av politiska bidrag och omkostnader som undgår allmän granskning. Och vår kontrollavdelning publicerade beloppen som rådata, det vill säga, det är inte statistik utan individuell bokföring för vem som donerat för vilket ändamål, när, var, och undersökande journalister är väldigt glada för de kan då göra undersökande rapporter om sambanden mellan kandidaterna och de som finansierar dem. 
Men de kan inte jobba med samma material från de globala sociala medierna. Så jag sade: "Det här är mycket enkelt. Det här är social norm här, jag bryr mig inte om andra jurisdiktioner. Antingen följer man den sociala normen som är satt av kontrollmyndigheten och de undersökande journalisterna, eller så kanske man möts av sociala påföljder. Och det här är inte regeringens mandat, utan det är folket som tröttnat på en svart låda, och det är en del av Solrosrörelsens krav också. Så Facebook publicerade faktiskt, i annonsbiblioteket, jag tror på den tiden en av de snabbaste responsstrategierna, där alla som har någon form av reklam med vilseledande design blir upptäckta väldigt fort, och undersökande journalister  jobbar med kommunala teknologer för att se till att om någon vågar använda sociala medier på ett sådant sätt, så släpps det en rapport  inom en timme som dömer ut det. Så ingen försökte med det under  den förra presidentkampanjen. 
DB: Så förändring är möjligt. 
AT: Ja. 
WPR: Hallå där, vi har  några fler frågor från vår grupp. Det är en anonym fråga som lyder: "Jag tror att Taiwan är utanför Världshälsoorganisationen helt och hållet, med ett 130-stegs förberedningsprogram - utvecklat helt på egen hand - till vilken grad beror  er goda beredskap på att ni bygger ert eget system? 
AT: Lite grann, antar jag. Vi försökte varna WHO, men vid det laget - vi står inte helt utanför, vi har begränsad vetenskaplig åtkomst. Men vi har ingen administrativ åtkomst. Och det är annorlunda, eller hur? Om man bara har  begränsad vetenskaplig åtkomst, såvida inte den andra sidans bästa epidemiolog råkar vara vicepresidenten, som i Taiwans fall, gör de inte alltid  berättelsen tillräckligt bra för att omsätta det till politisk handling som vår vicepresident gjorde, eller hur? Så avsaknaden  av administrativ åtkomst, tror jag, är till nackdel för den globala gemenskapen, för annars hade folk  kunnat reagera som vi gjorde i början av januari, istället för att behöva vänta veckor innan WHO beslutade att det här är någonting, att det säkert sprids från människa till människa, att man ska kontrollera resenärer från Wuhan, vilket de gjorde till slut, men det var redan två eller  tre veckor efter det vi gjorde. 
WPR: Det låter logiskt. 
DB: Fler vetenskapsmän och teknologer i politiken. Låter som det är lösningen. 
AT: Ja. 
WPR: Och sedan har vi en annan fråga här från Kamal Srinivasan om er återöppningsstrategi. "Hur gör ni det möjligt för restauranger  och affärer att öppna säkert i Taiwan?" 
AT: Åh, de stängde aldrig, så... (Skratt) 
WPR: Jaså? 
AT: Ja, de stängde aldrig, det var ingen lockdown, det var ingen nedstängning. Vi gav bara ett enkelt budskap i CECC:s presskonferens, att det ska införas  fysiskt avståndstagande. Man håller en och en halv meter inomhus eller använder munskydd. Och det är allt. Så det var några restauranger som satte upp röda skynken, några satte söta teddybjörnar på stolarna, och så vidare, för att se till att folk spred ut sig, vissa installerade plexiglas eller plastväggar mellan sätena. Olika sociala innovationer är på gång runt omkring. Och jag tror att de enda affärerna som stängdes under en tid, för att de inte kunde innovera snabbt nog för att möta dessa regler, var de intima eskortbarerna. Men till slut uppfann även de nya sätt genom att dela ut kepsar med plastskärmar, som fortfarande lämnar rum för att dricka bakom. Så de öppnade igen, med den sociala innovationen. 
DB: Det är otroligt. 
WPR: Det är det, ja, det finns mycket att lära från era strategier där. Tack, jag kommer tillbaka mot slutet med några sista frågor. 
DB: Jag är mycket glad att höra att restaurangerna inte stängdes ner för jag tycker att Taipei har ett av bästa matutbuden av någon stad som jag besökt, så beröm till er för det. Så den stora frågan när det gäller användandet av digitala verktyg mot COVID eller digitala verktyg för demokrati är alltid integritet. Du pratade om det lite grann, men jag är säker på att Taiwans medborgare är kanske lika bekymrade om sin integritet, särskilt med tanke på den geopolitiska miljön. 
AT: Definitivt. 
DB: Hur hanterar ni de kraven? 
AT: Ja, vi designar med inte bara försvarsstrategi, som minimering av datainsamling, men också proaktiva åtgärder, som integritetsförstärkande teknik. Ett av topplagen  som uppstod från vårt hackathon, TW-responsen från Polis, hur man gör smittspårning enklare, fokuserade inte på smittspårarna, inte på läkarna, utan på individen. Så de sade helt enkelt: "Okej, du har en telefon, du kan mäta din temperatur, lagra dina rörelsemönster och sådana saker, men det sparas enbart i din telefon. Den använder inte ens Bluetooth. Det sker ingen överföring. Tekniken använder öppen kod, du kan kolla den, du kan  använda den i flygplansläge. Och när smittspåraren slutligen meddelar dig att du är del av en högriskgrupp, och att de vill ha din kontakthistorik, kan det här verktyget generera en engångs-URL som bara innehåller den exakta informationen, anonymiserad, som kontaktspårarna vill ha. 
Men den kommer inte, som i en traditionell intervju, fråga dig - de ställer en fråga, de vill bara veta var du har varit men du svarar med en sådan precision att du äventyrar andra människors integritet. Så kort sagt handlar det om att utveckla med ett mål att förstärka andra människors integritet, för personlig data är aldrig riktigt personlig. Den är alltid social, den är alltid intersektionell. Om jag tar en selfie på en fest tar jag oavsiktligen också nästan alla andras som är på bilden, i närheten, omgivningen och så vidare, och om jag laddar upp den till en molntjänst, så förminskar jag faktiskt förhandlingskraften, yttrandeförmågan  hos alla runt omkring mig, för då blir deras data en del av molnet, och molnet behöver inte kompensera dem eller få deras tillstånd. 
Så bara genom att utveckla verktygen med integritetsförstärkning som ett positivt värde, och inte bara förstärka personens egen integritet, precis som ett munskydd, det skyddar dig, men det skyddar också andra, eller hur? Så om vi utvecklar verktyg efter den principen, och alltid öppen källkod, och med ett öppet API, så är vi i ett mycket bättre läge än med centraliserade eller så kallade molnbaserade tjänster. 
DB: Tja, du lever helt klart i framtiden, bokstavligt talat, antar jag, med tanke på att det är imorgon bitti hos er. 
AT: Tolv timmar. 
DB: Ja. Berätta, vad ser du i framtiden? Vad kommer härnäst? 
AT: Ja, så jag ser coronaviruset som en stor förstärkare. Om man börjar med ett auktoritärt samhälle, har coronaviruset med alla nedstängningar med mera, potential att göra samhället ännu mer totalitärt. Men om folk sätter sitt förtroende till den sociala sektorn, till de sociala innovatörernas idékraft, så kan pandemin, som i Taiwan, faktiskt stärka vår demokrati, så att folk faktiskt känner att alla kan komma på någonting som förbättrar välfärden inte bara i Taiwan, men nästan överallt i världen. 
Så min poäng här är att den stora förstärkaren kommer, vare sig du vill eller ej, men vad samhället kan göra är att göra vad Taiwan gjorde efter SARS. 2003, när SARS kom, fick vi stänga ett helt sjukhus, spärra av det på obestämd tid. Det var väldigt traumatiskt, alla över 30 års ålder minns hur traumatiskt det var. Kommunerna och den centrala regeringen sade många olika saker, och det är därför som, efter SARS, författningsdomstolen beordrade den lagstiftande församlingen att bygga upp systemet som det är idag, och det är också därför personer som svarade på den krisen under 2003 byggde ett mycket svarssystem, med årliga övningar. 
Så precis som under Solrosrörelsen, på grund av förtroendekrisen  kan vi bygga nya verktyg som sätter förtroende först. Jag tror att coronaviruset är chansen  för alla som har överlevt den första vågen att komma överens om nya normer som underbygger era grundvärderingar, istället för att anamma okända värderingar i överlevnadens namn. 
DB: Ja, låt oss hoppas det, och låt oss hoppas att resten av världen är lika förberedda som Taiwan till nästa gång. När det kommer till digital demokrati och digitalt medborgarskap, åt vilket håll tror du att det är på väg, både i Taiwan och kanske i resten av världen? 
AT: Jag har min arbetsbeskrivning här som jag ska läsa för dig. Det är bokstavligt talat min arbetsbeskrivning, och svaret. Den lyder så här: När vi ser på sakers internet, låt oss göra det till varelsers internet. När vi ser på virtuell verklighet, låt oss göra det till en delad verklighet. När vi ser på maskininlärning, låt oss göra det till  samarbetande inlärning. När vi ser på användarupplevelse, låt oss göra det till en mänsklig upplevelse. Och när vi än hör, att singulariteten är nära, låt oss alltid komma ihåg, att pluraliteten är här. Tack för att ni lyssnade. 
DB: Wow. Jag måste ge det en liten applåd, det var vackert. 
(Skratt) 
En imponerande arbetsbeskrivning. Så, konservativ anarkist, digitaliseringsminister, och med den arbetsbeskrivningen - hyfsat imponerande. 
AT: En poetiker, ja. 
DB: (Skratt) Jag har svårt att föreställa mig ett införande av dessa tekniker i USA, och det kanske är  min pessimism som väger in. Men har du några hoppfulla ord för USA, nu när vi handskas med COVID? 
AT: Som jag nämnde, när SARS pågick i Taiwan kunde ingen föreställa sig att vi kunde ha CECC och en söt taleshund. Innan Solrosrörelsen, under en stor protest var det, tror jag, en halv miljon människor på gatan, kanske mera. Ingen trodde att vi kunde ha ett kollektivt informationssystem som använder regeringens data som ett sätt att bygga upp medborgerlig delaktighet. Så tappa aldrig hoppet. Som min favoritsångare, Leonard Cohen - också en poet - gillar att säga: "Ring de klockor som ännu kan ringa och glöm den perfekta offergåvan. Det finns en spricka i allt och det är så ljuset strålar in". 
WPR: Wow. Det är så vackert, och det känns som det bästa budskapet att lämna publiken med, och att dela uppfattningen att alla verkar vara så tacksamma för det du har delat med dig av, Audrey, och all den viktiga informationen och insynen kring Taiwans strategier. 
AT: Tack. 
WPR: Och David - 
DB: Jag skulle precis säga, tack så mycket för det, tack för den vackra arbetsbeskrivningen och för all visdom du delat på ett snabbt och effektivt sätt. Det var inte bara en idé du delade, men kanske, jag vet inte, 20, 30, 40? Jag tappade räkningen där någon gång. 
AT: Det kallas Idéer värda att dela, det är plural. 
(Skratt) 
DB: Mycket sant. Tack så mycket för att du har varit med oss. 
WPR: Tack, Audrey. 
DB: Och jag önskar dig lycka med allt. 
AT: Tack, och ha en god lokal tid. Ta hand om er. 
