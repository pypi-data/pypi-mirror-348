I en ny undersökning, valde en majoritet av de svarande  sitt luktsinne som det de skulle vara mest villiga att ge upp bland de traditionella fem sinnena. Men om du älskar mat, bör du ge din näsa  ett mycket större erkännande För det är faktiskt vårt luktsinne som spelar en stor roll i vår förmåga att bearbeta smak. 
[Body Stuff with Dr. Jen Gunter] 
Låt oss först prata om hur lukt fungerar, från kaffe till stinkande sopor. Substanserna omkring oss avger flyktiga ämnen, som du kan föreställa dig som små luktmolekyler. Vi andas in dessa luktmolekyler, som sedan stimulerar de luktsensoriska neuronerna som sitter högt upp i näsan. Var och en av dessa neuroner har en luktreceptor på sin yta. När luktreceptorerna utlöses genom dessa luktmolekyler, skickar neuronerna information om dem till hjärnan. 
Här kommer det jag tycker jag är så coolt. Hjärnan kategoriserar inte bara den informationen som en viss lukt, den kan också börja associera känslor, som välbehag eller avsky och andra känslor med den lukten för framtida referens. 
Till exempel, du luktar på och äter bacon, dina smaklökar känner salt, och sedan får din kropp en massa fett, vilket är en energikälla. Så hjärnan älskar det och fäster en positiv etikett på det. Nästa gång du känner lukten av bacon, uppstår en känsla förknippad med välbehag. 
Det finns många lukter där ute, fler än våra cirka 400 luktreceptorer kan upptäcka. Men människor med ett hälsosamt fungerande luktsinne har luktreceptorer som kan kombineras för att upptäcka allt mellan 10 000 och mer än en biljon olika lukter. 
Med smak är det totalt annorlunda. Den kommer från smakreceptorer på våra tungor och i våra munnar. Smak är begränsad till grundsmakerna: salt, sött, beskt, surt och, en smula kontroversiellt, umami eller god/färsk smak. Man kan smaka utan lukt, men den som har en täppt näsa kan intyga att det är en ganska fadd upplevelse. Det beror på att när vi äter, till exempel tuggar pizza, släpper pizzan ifrån sig flyktiga ämnen som färdas från våra munnar och hals upp genom näspassagen. Där får luktneuroner alla komplexa dofter från pizzan och skickar informationen till hjärnan. Lukt och smak samverkar för att hjälpa oss att njuta av mat. När näsan inte fungerar ordentligt  och maten verkar smaklös, beror det på att vi bara känner de grundläggande smakerna utan någon av de komplexa dofter som upptäcks genom luktsinnet. 
Så nästa gång du njuter av en fantastisk smak, tacka din näsa. Det är vårt luktsinne som ger  nyans till det vi äter. 
