[På morgonen den 27 februari 2020 fanns det minst 82 000 bekräftade fall  av coronavirus över hela världen, och 2 810 dödsfall. TED bad Dr. David Heymann ge oss de senaste resultaten från utbrottet.] 
[Vad händer om du blir smittad  av coronavirus?] 
Det verkar vara en väldigt mild sjukdom, som en förkylning, hos en majoritet av människorna. Det finns vissa människor som blir infekterade och har allvarliga symptom; bland dem finns sjukvårdare. För dem är det en allvarlig infektion. eftersom de får en högre dos än andra människor, och på samma gång har de ingen immunitet. Så i den allmänna befolkningen, är det troligt att virusdosen  du får när du blir smittad är mycket mindre än en hälso- och sjukvårdsarbetare skulle få, sjukvårdare får allvarligare infektioner. Så, förhoppningsvis skulle din sjukdom bli mindre allvarlig. Då återstår de äldre och de multisjuka som är dem som vi verkligen måste vara säkra på att de tas hand om på sjukhus. 
[Vilka är de människor som borde vara mest oroliga över detta?] 
De som bör vara bekymrade är personer som, först av allt, är i utvecklingsländer och inte har tillgång till god medicinsk vård och som kanske inte alls har tillgång till ett sjukhus. om en epidemi skulle uppstå i deras land. De personerna har störst risk, speciellt de äldre. Äldre i alla befolkningar är i riskzonen, men särskilt  de som inte har tillgång till syre. I industrialiserade länder, är det de allra äldsta som är multisjuka, som har diabetes,  som har andra sjukdomar, som löper risk. Den allmänna befolkningen verkar inte vara i riskzonen. 
[Vilka befintliga medicinska tillstånd ökar risken för människor?] 
För det första ökar risken om man har en lungsjukdom. Allmänt löper de äldre större risk, speciellt de över 70 år, för att deras immunsystem  inte är lika effektivt som det en gång varit, och de är mer mottagliga för infektioner. Dessutom, i vissa fall i Kina, har det varit en saminfektion med influensa och på samma gång, har det varit några bakteriella superinfektioner ihop med de lunginflammationer  som uppstått. 
[Var kan vi hitta aktuell information?] 
Centrum för sjukdomskontroll i Atlanta övervakar och har regelbundna uppdateringar på sin hemsida. Världshälsoorganisationen i Genève, som koordinerar många av aktiviterna som pågår internationellt, har också en hemsida med dagliga uppdateringar. Det är vårt ansvar att få information  som individer, så att vi kan förstå och kan se till att vi kan bidra på vårt eget sätt för att förebygga masspridning. 
[Du ledde det globala arbetet med SARS-utbrottet 2003. Är detta utbrott värre än det?] 
Det är samma problem med alla nya infektioner. Detta är en infektion  som kommer till människor som aldrig varit utsatta  för detta virus tidigare. De har inget antikroppsskydd, och det är inte klart om deras immunsystem kan hantera detta virus eller ej. Detta är ett virus som ofta befinner sig i fladdermöss eller i andra djur, och plötsligt är det bland människor. Och människor har helt enkelt inte erfarenhet av viruset. Men gradvis börjar vi lära oss mycket,  precis som vi gjorde med SARS. Det är definitivt ett högre antal dödsfall än det var med SARS. Men om man delar det med en nämnare av personer som blev smittade, är det många, många fler som är smittade än det var med SARS. Dödligheten, antal dödsfall mot antalet smittade  med SARS var ungefär 10 procent. Med det aktuella coronoviruset, COVID-19, är det två procent eller troligen mindre. Så det är ett svagare virus, men det är fortfarande ett virus som är dödligt, och det är vad vi inte vill ha bland mänskliga befolkningar. 
[Har vi skyddat oss tillräckligt vid gränsövergångar, exempelvis flygplatser?] 
Det är tydligt att flygplatser eller andra landsgränser inte kan förhindra att en sjukdom kommer in. Människor i inkubationsperioden kan korsa den gränsen, och komma in i länder och sedan smitta andra när de blir sjuka. Så gränser är inte ett sätt att förhindra infektioner från att komma in i ett land genom att ta tempen på folk. Gränser är viktiga eftersom man kan ge personer som anländer från områden som är i riskzonen  för infektioner, ge dem en förklaring, antigen en tryckt förklaring, eller en verbal förklaring, av vilka tecken och symtom denna infektion har, och vad de bör göra  om de tror att de har blivit smittade. 
[Vad är tidslinjen för ett vaccin?] 
Vaccin är under utveckling just nu, det pågår mycket forskning. Den forskningen kräver först att vaccinet utvecklas, sedan att det studeras för säkerhet  och effektivitet hos djur, som blir testade med viruset efter att de blivit vaccinerade, sedan måste det gå till mänskliga studier. Djurstudierna har ännu inte påbörjats, men de kommer börja snart för vissa vaccin. Det är tänkt att i slutet av året, eller i tidigt nästa år, kommer det finnas några vaccinkandidater som sedan kan studeras  för licensiering av myndigheter. Så vi pratar om minst ett år innan det finns vaccin tillgängligt som kan användas bland många befolkningar. 
[Vilka frågor om utbrottet är fortfarande obesvarade?] 
Vi vet tydligt hur det överförs, men vi vet inte hur lätt  det överförs bland människor, i samhällen eller i öppna områden. Vi vet, till exempel, att det spreds enkelt inuti ett kryssningsfartyg. Vi behöver förstå bättre hur det kommer spridas  när det kommer till mer öppna ytor när människor är i kontakt  med personer som kanske är sjuka. 
[På vilket sätt kan  det globala arbetet förbättras?] 
Ett stort problem i världen idag är att vi tittar på utbrott i utvecklingsländer som något vi behöver gå in och stoppa. Så när det är ett utbrott av Ebola, tänker vi "Hur kan vi åka och stoppa utbrottet i det landet?" Vi tänker inte "Hur kan vi hjälpa landet att stärka sin kapacitet, så att det kan upptäcka  och åtgärda infektioner." Så vi har inte investerat tillräckligt i att hjälpa länder utveckla sin baskapacitet inom folkhälsa. Vad vi har gjort är att investera i många mekanismer globalt, vilket kan ge stöd till andra länder att åka och hjälpa till  att stoppa utbrott. Men vi vill se en värld där varje land kan göra sitt bästa för att stoppa utbrott. 
[Kommer vi se fler sjukdomsutbrott  dyka upp i framtiden?] 
Idag är vi över sju miljarder människor. Och när alla dessa människor existerar, kräver de mer mat, kräver de en hel massa saker och de bor närmare varandra. Vi är faktiskt en urban värld, där folk bor i tätortsområden. Och på samma gång, föder vi upp fler djur, och dessa djur bidrar också med mat till människor. Så vad vi kan se är att samspelet mellan djur och människor blir tätare och tätare. Och denna intensiva djurhållning och den intensiva ökningen av mänskliga invånare som bor tillsammans på samma planet är det verkligen en smältdegel där utbrott kan uppstå och uppstår. Vi kommer så småningom  ha fler och fler av dessa utbrott. Så en framträdande sjukdom idag är bara en varning om vad som kommer hända i framtiden. Vi måste vara säkra på att det tekniska samarbetet i världen är där för att jobba tillsammans för att vara säkra på att vi kan förstå dessa utbrott när de uppstår och snabbt ge nödvändig information  för att kontrollera dem. 
[Är det värsta bakom oss?] 
Jag kan inte förutspå säkert. Så allt jag kan säga, är att vi måste vara förberedda för det värsta som kan hända. Och på samma gång lära oss hur vi kan skydda oss själva och skydda andra ifall vi blir en del av epidemin. 
[För mer information: Centrum  för sjukdomskontroll och bekämpning Världshälsoorganisationen] 
