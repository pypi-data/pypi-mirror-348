Jag ska prata om att bygga och återuppbygga tillit, eftersom jag är övertygad om att tillit är grunden för allt vi gör, och att om vi lär oss att  lita mer på varandra, kommer vi ha mänsklig framgång utan motstycke. 
Men vad händer om tilliten brister? Vad händer om chefen är fångad på kamera  medan den kränker en medarbetare? Vad händer om dina anställda upplever fördomar, utfrysning och värre saker? Vad händer om information läcker ut, och känns mest sannolikt vara i syfte  att skydda sig än att ta itu med saken? Och allra mest tragiskt, om ett teknologiskt fel leder till  förlust i form av människoliv? 
Hade jag föredragit här för sex månader sedan, hade jag uppträtt i en Uber T-tröja. Jag är Harvard Business School-lektor, men jag drogs superstarkt till  att gå till en organisation som var bildligt men  också rent bokstavligt i brand. Jag hade läst allt  som hade skrivits i tidningarna, och det var precis vad som  drog mig till organisationen. Det var en organisation som  hade tappat förtroendet hos varenda väljare som betydde något. 
Men det finns ett ord om mig som jag måste dela med er. Mitt favoritdrag är försoning. Jag tror på en bättre version av  var och en av oss runt varje vrå och jag har sett med egna ögon hur organisationer och samhällen och individer förändras i enastående fart. 
Jag gick till Uber med förhoppningen att en vändning där skulle ge tillåtelse till oss andra som kanske har smalare versioner  av deras utmaningar. Men när jag kom fram till Uber, begick jag ett riktigt stort misstag. genom att offentligt lova  att ha på mig en Uber-tröja varje dag tills varenda anställd hade på sig en Uber t-tröja. Jag hade uppenbarligen  inte tänkt igenom saken. 
(Skratt) 
Det handlade om 250 dagar att gå i Uber t-tröja. Idag är jag befriad från det åtagandet, eftersom jag är tillbaka vid HBS, och vad jag skulle vilja göra  är att dela med er hur långt jag har tagit den friheten, och det är i babysteg, 
(Skratt) 
men jag skulle bara säga jag är på väg. 
(Skratt) 
Nu, tilliten, om vi ska återbygga den, behöver vi förstå vad den består av. Vad tilliten består av, är mycket välkänt. Tilliten handlar om tre saker. Om ni känner att jag är autentisk, då är ni mycket mer  benägna att lita på mig. Känner du att jag är orubblig i min logik, är du mycket mer benägen att lita på mig. Och om du tycker att min empati riktar sig mot dig, är du mycket mer benägen att lita på mig. När alla dessa tre fungerar,   då har vi stor tillit. Men om någon av dessa tre saker är skakig om någon av dessa tre rubbas, är tilliten i fara. 
Det här är vad jag skulle vilja göra. Jag vill att var och en av oss ska ha  förmåga att skapa mer förtroende i morgon bokstavligt talat imorgon,  än vad vi gör idag. Och sättet att göra det är att förstå var tilliten skakar för oss själva och ha ett färdigt recept för att övervinna det. Det är vad jag vill att vi  gör tillsammans. 
Skulle ni ge mig en signal om huruvida  ni är här frivilligt eller inte? 
(Skratt) 
Ja, OK, bra, toppen. OK, Så, 
(Skratt) 
det är supernyttig återkoppling. 
(Skratt) 
Så det som vacklar mest är empatin. Den vanligaste osäkerheten är att människor inte tror att det vi gör är för deras skull, och de tror vi är för självupptagna. Och det är inte konstigt. Vi är alla så upptagna med så mycket  som lägger beslag på vår tid, den tid och det utrymme som empati kräver. För att Dylan ska bli Dylan, tar det verkligen tid. Och om vi har mycket att göra, kanske vi inte har den tiden. Men det gör att man hamnar i en ond cirkel, eftersom utan att visa empati, blir saker svårare. Utan att hellre fria än fälla, blir allt svårare, och vi har mindre och mindre tid  för empati och så fortsätter det. 
Här är receptet: identifiera var, när och mot vem du kan tänka dig att vara ouppmärksam. Det skulle visa rätt exakt när, var och mot vilka du kan tänka dig att låta bli att visa empati. Och om vi i de exemplen kan hitta något utlösande som kan få oss att se upp, se på människor precis framför oss, lyssna på dem, begrunda deras perspektiv, då har vi en chans att ha en orubblig empati. Och om du inte gör något annat, snälla lämna ifrån dig mobiltelefonen. Den är den största uppmärksamhetsmagneten, och det är jättesvårt att bygga empati och tillit i dess närvaro. Det var vacklande empati. 
Logiken kan bli skakig på två sätt. Det är antingen kvaliteten av logiken eller vår förmåga att kommunicera den. Om din logik är bristfällig i kvalitet, då kan jag inte göra något. 
(Skratt) 
Inte med så här lite tid. 
(Skratt) 
Men som tur är handlar det ofta om  att vår logik fungerar, men förmågan att kommunicera  logiken är i fara. Mycket lyckligtvis, finns en superenkel lösning för det. Om vi tänker oss att det finns  två sätt att kommunicera i hela världen, och professorer vid Harvard är kända för sina två-gånger-två-matriser, strunt, det är triangeln som gäller. 
(Skratt) 
Om vi säger att det finns två sätt  att kommunicera på i hela världen, och det första är när man  tar lyssnaren på en resa, en storslagen resa  med turer och vändningar mysterier och drama, tills man äntligen kommer till saken och vissa av världens  bästa kommunikatörer kommunicerar precis på det här sättet. Men om man skakar i sin logik, kan detta vara jättefarligt. Så istället, vädjar jag till er att börja med poängen  i en skarp halv-mening, och sedan presentera ditt stödjande bevis. Det betyder att folk  kommer att kunna ha tillgång till våra fantastiska idéer, och lika viktigt, om man skulle avbrytas innan man är klar Mina damer... 
(Skratt) 
(Applåder) 
Blir man avbruten innan man är klar får man fortfarande kredd för sin idé, istället för att någon skulle komma in och knycka idén från dig. 
(Applåder) 
Jag får gåshud. 
(Skratt) 
Den tredje osäkerheten är autenticiteten, som jag finner mest besvärlig. Vi människor kan ögonblickligen sniffa oss till, bokstavligen i ett ögonblick, om en person är sitt autentiska jag. Så på flera sätt är receptet tydligt. Vill du inte vackla i autenticitet? Var dig själv! Bra. Det är mycket enkelt gjort när vi är omgivna  av människor som är som oss. Men om man representerar  någon form av olikhet, kan receptet för att vara sig själv vara rätt utmanande. 
Jag har varit frestad under hela min karriär, frestad personligen  och genom att coacha andra att dämpa vem jag är i världen. Jag är en kvinna med superstarka åsikter, och riktigt djupa övertygelser, rättfram, jag har en underbar fru, och tillsammans har vi sådan tokig ambition. Jag föredrar manlig klädsel och bekväma skor. Tack, Allbirds. 
(Skratt) 
I vissa sammanhang är jag  därför annorlunda. Jag hoppas att alla som är här har den härliga lyxen att stå för olikhet i något sammanhang i sitt liv. Men med privilegiet följer en innerlig frestelse att hålla tillbaka vilka vi är och om man håller tillbaka den man är är det mindre troligt att folk litar på en och om folk är mindre  benägna att lita på en är det mindre troligt att vi får utmanande uppgifter och utan utmanande uppgifter,  är man mindre troligt att blir befordrad och så vidare osv tills vi blir superdeprimerade av de demografiska tendenserna av vårt ledande ledarskap. 
(Skratt) 
Och allt går tillbaka till att vi är våra autentiska själar. 
Så här är mitt råd. Klä dig i det som får dig  att känna dig fantastisk. Var mindre uppmärksam på vad du tror att folk vill höra från dig och mer uppmärksamhet på vad ditt  autentiska, fantastiska själv vill säga. Och till ledarna i rummet, det är er skyldighet att skapa villkor som inte bara gör det säkert för oss att vara äkta utan välkomnar det, hyllar det, vårdar det för precis vad det är, vilket är nyckeln till att uppnå ännu större framgångar än vad vi någonsin trodde var möjligt. 
Så låt oss gå tillbaka till Uber. Vad hände vid Uber? När jag kom dit, vacklade Uber överallt. Empati, logik, autenticitet var ostadiga som tusan.  Men vi förmådde att finna supereffektiva supersnabba svar för två av felen. 
Jag ska ge ett exempel på empati. Vid möten på Uber, var det inte ovanligt att folk  sms:ade varandra om mötet 
(Skratt) 
Jag hade aldrig sett något liknande. 
(Skratt) 
Det gjorde kanske mycket, men det skapade inte en trygg,  empatisk miljö. Lösningen dock, glasklar: teknologin, avstängd och borta. Och det tvingade folk att titta upp, att titta på folk framför sig, att lyssna på dem, begrunda deras perspektiv och samarbeta på ett oöverträffligt sätt. 
Logiken var lika ostadig, och det berodde på att  företagets hypertillväxt betydde att folk, chefer blev befordrade igen och igen och igen. Snart var de placerade i befattningar där de inte hörde hemma. Deras befattningar överträffade deras kapacitet, och det var inte deras fel. Lösningen: en massiv tillförsel av  ledarskapsutbildning som fokuserade specifikt på logiken, på strategi och på ledarskap. Det gav människor en skärpa av kvaliteten i deras logik och det vände en hel del  trianglar med rätt sida upp, så människor kunde kommunicera  med varandra effektivt. 
Den sista, autenticiteten, skulle jag säga fortfarande är skakig, men ärligt talat gör den inte Uber olik alla andra företag som  jag har sett i Silicon Valley och vidare. Det är fortfarande mycket lättare  att träna människor så de passar in. Det är fortfarande mycket lättare  att belöna människor när de säger något som du skulle säga, i motsats till att belöna människor  när de säger något helt olikt vad du ville säga. Men när vi räknar ut detta, när vi räknar ut  hur vi ska hylla olikheten och hur vi låter människor att presentera  den bästa versionen av sig själv, är det den värld jag vill att mina söner ska växa upp i. Och med folket som har samlats här, det skulle vara en ära att fatta era händer och fortsätta att återuppbygga tillit i alla hörn på detta jordklotet. 
Tack så mycket. 
(Applåder) 
