De gunstige effecten van immunisatie  zijn moeilijk te overschatten. Volgens de Amerikaanse  Centers for Disease Control, zullen voor Amerikaanse kinderen  geboren in de afgelopen 20 jaar, vaccins meer dan 322 miljoen ziekten voorkomen, meer dan 21 miljoen ziekenhuisopnames en meer dan 730.000 doden, met een maatschappelijke kostenbesparing  van bijna 1,4 biljoen dollar. Dat zijn grote getallen. Maar laten we inzoomen  en naar een bepaald voorbeeld kijken. 
Vaccins hebben de bacteriële infectie  Haemophilus influenzae bijna geëlimineerd. Deze bacterie infecteerde zuigelingen, veroorzaakte bloedbaaninfecties, longontsteking, meningitis, dood of blijvende handicap. Als jonge kinderarts  zag ik enkele gevallen. Jullie hebben waarschijnlijk  nog nooit van deze ziekte gehoord, omdat vaccins zo effectief zijn geweest. Op de grafiek aan de rechterkant zie je dat sinds de introductie van vaccins de incidentie van bacteriële  Haemophilus-infecties bliksemsnel gedaald is  en bijna verdwenen is. Vaccins zijn dus over het algemeen een succesverhaal. Maar we staan ​​ook voor uitdagingen. 
Ten eerste zijn er voor de meeste vaccins  meerdere doses nodig om bescherming te bereiken of te behouden. De wetenschappelijke gemeenschap werkt aan de ontwikkeling  van enkelvoudige vaccins. Stel je voor dat je je hele leven  maar één griepprik hoeft en geen seizoensgriepvaccin nodig hebt. Tegen sommige microben is het moeilijk je te immuniseren. Een klassiek voorbeeld is  het humaan immunodeficiëntievirus, of hiv. Er is dringend behoefte aan,  er wordt vooruitgang geboekt, maar we zijn er nog niet. Een ander cruciaal element  in het vaccinonderzoek op dit moment is vaccins optimaliseren  voor de meest kwetsbaren onder ons, de kinderen en de ouderen. Dit is een actief onderzoeksgebied. 
En een van de grootste uitdagingen  waar we op dit moment helaas voor staan, zijn de antivaxx attitudes. Het is alarmerend dat meer dan 100.000  baby's en kinderen in de Verenigde Staten geen vaccins hebben ontvangen, en dat aantal groeit. In feite heeft de Wereldgezondheidsorganisatie, of WHO, antivaxx-attitudes uitgeroepen tot een van de 10 belangrijkste  bedreigingen voor de menselijke gezondheid in de wereld van vandaag. Deze afbeelding illustreert  de verspreiding van de antivaxx-houding in de staat Californië van 2000 tot 2013, door te kijken naar het percentage  openbare-kleuterschoolleerlingen die aanspraak maken op de persoonlijke  vrijstelling tegen immunisatie. 
De antivaxx-houding neemt toe en het heeft zeer reële gevolgen. Velen van jullie weten wellicht dat we infecties zien terugkomen waarvan we dachten dat we ze  al lang hadden overwonnen. In meerdere Amerikaanse staten  zijn uitbraken van mazelen gemeld. En velen zijn het vergeten, maar mazelen is erg besmettelijk en gevaarlijk. Slechts een paar virusdeeltjes  kunnen een individu infecteren. Er zijn zelfs meldingen geweest bij sportevenementen  en in een Olympisch stadion waar het virus via de lucht  lange afstanden aflegt en een kwetsbare persoon  in de menigte infecteert. Als ik nu een mazelenhoest had, 
(Hoest) 
zou iemand achterin dit auditorium  besmet kunnen raken. Dit heeft zeer reële gevolgen gehad. Een paar maanden geleden  liep een luchtvaartstewardess mazelen op tijdens een vlucht. Het virus kwam haar hersenen binnen,  veroorzaakte encefalitis en ze stierf. Dus sterven mensen nu  door die antivaxx-houding. 
Ik wil even de tijd nemen om diegenen aan te spreken  die niet in vaccins geloven en die vaccins afwijzen. Als kinderarts krijg ik  mijn jaarlijkse griepvaccinatie, als ouder van drie kinderen die zijn gevaccineerd volgens  het aanbevolen schema, en als consulent kinderziektes die jonge kinderen met meningitis  heeft verzorgd die voorkoombaar had kunnen zijn als hun ouders de immunisatie  hadden geaccepteerd, is dit een persoonlijke zaak voor mij. Laten we eens kijken  wie de prijs gaat betalen als we de mate van vaccinatie  in onze samenleving gaan terugdraaien. Deze grafiek toont op de y-as het aantal individuen dat sterft aan infectie in de wereld. En op de x-as de leeftijd van de stervenden. En zoals je kunt zien,  is het een U-vormige verdeling, en het is bijzonder grimmig  voor de zeer jonge leeftijden. Vaccins beschermen dus  de allerjongsten tegen infectie. Als we willen praten, mijn vrienden,  over wat vaccins veroorzaken, omdat er veel over gespeculeerd wordt, ongegronde speculatie op het internet  over wat vaccins veroorzaken, vaccins veroorzaken volwassenen, oké? Dat is wat ze veroorzaken. En het andere dat ze veroorzaken,  is dat oudere mensen langer leven. Omdat ze afgeschermd zijn  tegen influenza en andere moordenaars van ouderen. 
Laten we nu een beetje praten over hoe we vaccins  nog verder kunnen verbeteren. We kunnen vaccins maken die de meest  kwetsbaren onder ons kunnen immuniseren en misschien zelfs vaccins  die beschermen met één enkele prik. Laat me wat over immunologie vertellen. In het bovenste paneel zie je  een eenvoudig vaccin. Alle vaccins bevatten  iets dat een antigeen wordt genoemd. Het antigeen is als een stuk  van een kiem, van een microbe, dat je lichaam zich herinnert. Het vormt antilichamen  en die antilichamen kunnen je beschermen. Dat soort vaccins kunnen  een immuunreactie veroorzaken, maar zoals je hier ziet, heeft die immuunreactie de neiging  om op en neer te gaan, en moet je nog een dosis  en nog een dosis krijgen om beschermd te blijven. Wat kunnen we doen? 
Wij en andere wetenschappers  over de hele wereld vinden moleculen die een vaccinrespons kunnen stimuleren. Dat worden adjuvantia genoemd, van het Latijnse ‘adjuvare’, of helpen. Hulpstoffen zijn moleculen die we  aan een vaccin kunnen toevoegen om een ​​sterkere reactie te krijgen. En in aanwezigheid van het adjuvans,  hier afgebeeld in het rood, krijg je een veel diepere  activering van de witte bloedcellen van je immuunsysteem, en genereer je een veel sterkere immuunrespons, die veel sneller, veel hogere  antilichaamniveau’s ontwikkelt, die lange tijd blijft voor een duurzame immuniteit. Interessant is dat deze adjuvantia  verschillende effecten hebben afhankelijk van de leeftijd of andere  demografische factoren van het individu. Dat brengt me bij het idee  van precisievaccins. 
Dit is het idee dat we  precisiegeneeskunde nemen -- je weet toch wat precisiegeneeskunde is, dat is het idee  dat populaties kunnen variëren in hun reactie op een bepaald medicijn -- en dat op vaccins toepassen. Toch? En hier in het Boston Children's Hospital bij het Precision Vaccines  Program dat ik stuur, hebben we vijf benaderingen,  stapsgewijze benaderingen die we volgen om precisievaccins te maken die zijn afgestemd  op kwetsbare bevolkingsgroepen. 
Nummer één: we moeten begrijpen hoe een bepaalde populatie  een vaccin ziet. Je zou het meest geavanceerde vaccin  ter wereld kunnen maken, maar als niemand het wil nemen,  geraak je nergens. Nummer twee: we moeten de route  van immunisatie bedenken. De meeste vaccins  zijn intramusculair, of IM, maar ook intranasaal, oraal en andere. Zoals ik zojuist heb beschreven,  hebben vaccins componenten. Alle vaccins hebben een antigeen, dat is het deel van de microbe  dat je lichaam zich herinnert, waardoor je antilichamen  of celgemedieerde immuniteit kunt maken. We kunnen zo een adjuvans toevoegen om een ​​immuunrespons te versterken. Maar raad eens? Je kan kiezen uit veel antigenen en veel verschillende hulpstoffen. Hoe gaan we die beslissing nemen? En het menu ervan blijft aangroeien. 
In ons team hebben we manieren ontwikkeld  om vaccins buiten het lichaam te testen -- in het Latijn heet dat ‘in vitro’ -- in een weefselkweekschaal. Daarom gebruiken we  weefselkweek met bloedcellen om buiten het lichaam te immuniseren, en bestuderen we het effect van het vaccin op bijvoorbeeld zuigelingen,  ouderen of anderen. Als je erover nadenkt,  is dat van cruciaal belang, want als je kijkt naar alle infecties  waar we vaccins tegen willen maken, zoals zikavirus, ebolavirus,  hiv en andere, met alle kandidaat-antigenen, met alle kandidaat-hulpstoffen en alle verschillende populaties, wordt het onmogelijk om grote klinische  fase III-onderzoeken uit te voeren voor elke combinatie. Daarom denken we dat als we vaccins buiten het lichaam kunnen testen een groot verschil kan maken  om de vaccinontwikkeling te versnellen. 
Dit is allemaal bedoeld  om een ​​immuunrespons te stimuleren die beschermt tegen  die specifieke ziekteverwekker, waarbij antilichamen en andere cellen  het lichaam gaan verdedigen. We gebruiken ook aanvullende  innovatieve benaderingen om de meest geavanceerde wetenschap  naar vaccinontwikkeling te brengen. We graven dieper in hoe  de huidige vaccins werken. We hebben een internationaal  consortium gevormd om te bestuderen  hoe het hepatitis B-vaccin pasgeborenen beschermt  tegen hepatitis B-infectie. Hiertoe ontwikkelden we een techniek  die we ‘small sample, big data’ noemen. We nemen een klein druppeltje  babybloed vóór de immunisatie, en een ​​kleine druppel  ná de immunisatie, en we maken de inventaris  van alle cellen en alle genen en alle moleculen  in die bloeddruppel, en we vergelijken de situatie ná het vaccin met die vóór het vaccin bij diezelfde baby en begrijpen op een diepe manier hoe dat succesvolle vaccin  precies beschermt. Die lessen kunnen we gebruiken om in de toekomst de volgende vaccins te maken. Dit diagram illustreert echt  hoe een kleine druppel bloed enorme hoeveelheden informatie oplevert, tienduizenden analyten, en die haarbal moet weergeven  de genpaden die werden ingeschakeld alsook de moleculaire routes. Er komt nog veel meer  en zeer opwindende wetenschap bij kijken. 
Daarom werken we samen met wetenschappers  van over de hele wereld om met al deze nieuwe technologieën  de ontwikkeling van vaccins te stimuleren in een netwerk van precisievaccins. We gaan gepersonaliseerde  vaccins ontwikkelen voor kwetsbare bevolkingsgroepen  over de hele wereld. Ons team bestaat uit wetenschappers,  technische experts en artsen. We ontwikkelen vaccins  tegen infectieziekten zoals pertussis, dat is kinkhoest. We hebben een kinkhoestvaccin, maar het vereist meerdere doses, en de immuniteit blijft maar dalen. We willen een eenmalig  kinkhoestvaccin ontwikkelen. We werken aan een vaccin  voor het respiratoir syncytieel virus, de belangrijkste oorzaak  van ziekenhuisopname bij zuigelingen in de Verenigde Staten. Een beter vaccin tegen influenza, en natuurlijk hiv. We zoeken ook naar vaccins  tegen kanker, allergie en, interessant genoeg,  tegen een overdosis opioïden. 
Dit wil ik nog eens benadrukken: Vaccins beschermen jou en je dierbaren en de mensen om je heen. Ze beschermen je niet alleen  tegen infectie, ze voorkomen dat je  het naar anderen verspreidt. Laat je immuniseren. Wetenschappelijke vooruitgang  is kwetsbaar en kan verloren gaan. We moeten gaan voor precieze  en respectvolle openbare dialoog. We staan ​​aan de vooravond  van geweldige dingen, een nieuw tijdperk van vaccinatie. We staan nog maar aan het begin  van wat kan worden bereikt. Pleit alstublieft voor dit onderzoek. 
Dank u. 
(Applaus) 
