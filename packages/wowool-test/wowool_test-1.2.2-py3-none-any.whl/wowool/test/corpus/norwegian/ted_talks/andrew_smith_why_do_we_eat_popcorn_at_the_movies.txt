Myke trommelyder og en røstet duft markerer den brutale forvandlingen av harde kjerner, til luftige godbiter. Dette er den nesten magiske prosessen å lage popkorn. Men hvordan endte vi opp med denne snodige maten? 
Maisen som blir dyrket i dag, kommer fra  den høye gressplanten teosint, urfolket fra det som i dag  er det sørlige Mexico begynte å dyrke denne planten  for cirka 9000 år siden. En hunnblomst på teosintplanten kunne  produsere fem til tolv små kjerner, hver kjerne hadde et hardt skall som heter perikarp, fruktvegg. Og noen varianter hadde en  fantastisk egenskap: hvis de oppnådde en hvis temperatur, eksploderte kjernene. 
Maiskorn popper fordi  vann og stivelse er tett forseglet inni fruktveggen. Under oppvarming blir væsken inni til damp. Når dampen utvider seg, økes presset fra innsiden og den faste stivelsen endrer seg til en geleaktig substans. Til slutt blir presset for stort for  fruktveggen og den sprekker — dampen og stivelsen utvider seg og danner et skum som rask avkjøles og tørker i luften. Fra denne lille eksplosjonen, får vi forbindelser som gir popkornet sin kraftige aroma. 
Urbefolkningen i Amerika  dyrket andre maissorter med større, mer smaksrike kjerner og tynnere fruktvegger. Men varianten med hardt skall som kunne poppes, besto og spredte seg utover Amerika. 
Da de europeiske kolonistene ankom på slutten av 1400-tallet, tilberedte og spiste urbefolkningen mais  på mange forskjellige måter. Popkorn var ikke en viktig del av kostholdet. Men det dukket opp i europeiske nedtegnelser som beskrev tilberedelsen av “ristet” eller “tørket” mais og at Aztekerne brukte det i noen av sine fester og feiringer. 
Til tross for motvlje i starten, begynte kolonistene etter hvert å  kultivere — og poppe — mais. Metodene de brukte først var  uregelmessige og rotete. Men rundt 1837 fant de opp kurver av ståltråd for å ha over ilden, og prosessen ble enklere. Popkorn ble kjapt populært og fikk rykte som en billig og underholdende snack. I de neste tiårene, ble det en selvfølge på tilstelninger og det ble lagd hundrevis av oppskrifter. det ble blandet med  søte, salte og krydrede ingredienser. 
Men popkorn hadde ikke nådd toppen enda. På verdensutstillingen i 1893 ble den  første popkornmaskinen vist fram: en vogn som blandet krydder med popkornet mens det ble poppet. Kort tid etter, ble handelsmenn sett i  bygatene i USA med lignende maskiner. 
Interessant nok, kinoene var noen av de få arena i Amerika man ikke kunne få tak i popkorn på denne tiden. Mange kinosjefer så på  virksomheten sin som en del av en storslått teatertradisjon og popkorn passet ikke inn — da de anså det som grisete og  simpel gatemat. Men, da den store depresjonen  slo til i 1929, ble kino en velkommen distraksjon for offentligheten. De gikk fra å være stille og tekstet, til å ha lyd, og ble da tilgjengelig for et bredere publikum, inkludert de som ikke kunne lese. For omtrent en krone posen, ble popkorn billig luksus for  kinogjengere, kinosjefene kastet seg over denne pengemaskinen. I dag koster en medium pose popkorn omtrent 6 kroner å lage, salgsprisen på rundt 60 kroner — gir en avanse på 1000%. Salget av popkorn utgjør nesten 40% av fortjenesten til kinoene, dette veier opp mot de høye prisene kinoene må betale for filmene. I løpet av det siste århundret, har amerikanerne fortsatt å poppe mais, og nye måter å tilberede det på  erobret markedet i hele verden. Da mikropop kom på markedet i 1980-årene, fikk popkorn nok en opptur. 
Dusinvis av popkorn dyrkes nå i USA. Ulike arter får forskjellig fasong når de eksploderer, mest vanlig er “sopp” og “sommerfugl” fasong. Og de blir dyrket for sine  ypperlige poppeevner. I løpet av det siste århundret har  størrelsen på popkorn doblet seg: nå kan maiskjernene bli opptil 50 ganger  større når de blir poppet. Ikke for å være corny, men popkorn har kommet langt. 
Denne videoen ble laget med støtte  fra Marriott Hotels. med over 590 hoteller og anlegg verden over, Marriott Hotels feirer nysgjerrigheten som får oss til å reise. Sjekk ut noen av de spennende måtene  TED-Ed og Marriott jobber sammen på og bestill din neste reise til  Marriott Hotels. 
