I dag er ettårsdagen for den beste og verste dagen i ditt liv. Det beste var å oppdage den underjordiske byen på Mars: det aller første beviset på intelligent utenomjordisk liv noensinne funnet. Og det verste? Ingen fikk utforske det, fordi det var da dere mistet kontakten med jorden. Du og 99 andre forskere brukte resten av året på å planlegge overlevelsen, men dere er nesten tomme for vann og ideer. 
De andre er på isfjellet, men du har bestemt deg for å  undersøke den begravde byen for å finne spor på hvordan sivilisasjonen overlevde på en ørkenplanet. Byen er for det meste i ruin bortsett fra tre intakte pyramider– to åpne og en forseglet. I den første finner du en serie symboler og piktogrammer, som avslører et tilfeldig tallsystem med 10 som grunntall. 
Den andre pyramidens fasade er dekket av disse symbolene. Inni finner du et apparat, sammen med en bruksanvisning laget som en mosaikk. 
Fra denne forstår du følgende: apparatet er nøkkelen til å åpne den forseglede pyramiden ved å slå inn nummeret i midtsteinen. Men slår du inn galt nummer, vil det hende noe forferdelig og dødelig. Dørene til alle pyramidene virker på samme måte. 
Hvilket nummer skal du taste for å åpne døren til den forseglede pyramiden? 
Sett på pause om du vil finne svaret selv. Svar om 3 
Svar om 2 
Svar om 1 
Mønsteret som avsløres i den andre pyramiden er at hvert nummer er summen av de to numrene direkte under dem. Om det gjelder den forseglede pyramiden, hører 40 til på venstre side av 30. Nummeret i midten er summen av 7 og en ukjent, kall den x. Verdien av x kan bestemmes ved  å prøve og feile, men det er raskere å bruke et algebraisk resonnement. Nummeret til venstre fra midten er 5+x. Derfor er denne blokken, 40, lik 5+x pluss 7+x. Utregningen for x, viser at x må være 14,  noe som gir midtblokken tallet 21. 
Du taster 21 på kontrollen, og dørene åpnes! 
Inni finner du enda en gåte. Veggene viser sivilisasjonenes historie. 
Da de bodde her var planeten dekket av vann. Men på et visst tidspunkt pakket de sammen og dro fra Mars. For å reservere planeten for seg selv, mens de gjorde den ugjestmild for andre, flyttet de alt vannet under jorden, ved å bruke et gigantisk teknisk vidunder som aktiveres av en enkel spake. Denne spaken er gjemt i Den store pyramiden. Drar man i spaken igjen,  reverseres prosessen, og bringer vannet tilbake til overflaten. 
Men hvor er Den store pyramiden? Mosaikken indikerer at den skal være her, men det er den ikke. Uten den har du ikke noe annet valg enn å klatre tilbake til overflaten. Og det er da du ser det. Byen er den siste pyramiden,  eller i det minste en side av den. En stor pyramide, absolutt! 
Byens arkitekter må ha designet hvert distrikt til å vise et nummer når den sees ovenfra. Men bare disse tre overlevde tidens tann. Igjen må nøkkelen være nummeret  i midten av pyramiden. Du skynder deg over, men hvilket nummer skal du taste inn på kontrollen? 
Sett på pause her om du vil finne svaret. Svar om 3 
Svar om 2 
Svar om1 
Du kan bruke algebra igjen, men her er en mer visuell måte. 
Tegn pyramiden og skriv inn de kjente tallene. Mellom 9 og 10, kan du lage to fargede prikker som representerer de ukjente på bunnen. Jobber du oppover pyramiden og  tegner summene underveis vil du se at 100 = 19 + 3 grønne prikker + 3 orange prikker. Så 3(grønn + orange)=81, og grønn + orange, som er nummeret i midten, må være 27. Du trenger ikke finne ut hva de grønne og orange er– faktisk, har de utallige løsninger. 
Når du slår inn 27, åpner en skjult mekanisme midten av pyramiden, og avslører en hemmelig trapp. Du går ned, og befinner deg i et rom med en gigantisk spake i midten. Bare ett spørsmål gjenstår: drar du i den? 
