Det er midnatt den 16. september, 2017. 60 kilometer utenfor Bulgarias kyst og to kilometer under Svartehavets  overflate. En fjernstyrt farkost undersøker  havgrunnen, og sender video til forskerne etterhvert som den beveger seg. Plutselig blir man var en annen  spøkelsesaktig farkost i skyggene. Dette er en levning fra en annen tid. 
Det er utvilsomt et eldgammelt skipsvrak, men masten, robenkene og noe av det øvre dekket er merkelig nok uskadd. Det kan være et gammelt romersk skip, men utseendet likner ikke helt. Særlig den skrå rorflaten likner mer på de som er avbildet på en enda eldre gresk vase. For å få et endelig svar, tar forskerne  tre prøver fra vraket, og karbondateringen bekrefter at  den stammer fra oldtiden. Skipet er datert til mellom  350 og 410 fvt. Det er faktisk det eldste hele skipsvraket som noen gang er funnet. Dette eldgamle, greske skipet fartet langs Svartehavets bredder på Aristoteles tid, og har siden  hvilt i dypet, usett og uforstyrret i nesten 2 500 år. 
Dette var bare ett av 65 vrak  forskerne oppdaget på bunnen av Svartehavet  mellom 2015 og 2017. Andre er datert til Romerriket, Det bysatinske – og Det ottomanske riket. Og på tross av århundrene er de alle  bevart i bemerkelsesverdig stand. Så, hvorfor har Svartehavet så mange  godt bevarte skipsvrak? 
I førhistorisk tid, var det tidlige bosetninger på  landomerådene rundt Svartehavet. Etter hvert ble det et senter for handel,  kamp og bygging av imperier, strategisk plassert mellom østlig og vestlig  Eurasisk sivilisasjon. I tusenvis av år ble det krysset av  handelsmenn, pirater og krigere. Og med vedvarende skipsfart ble det  uungåelige tap. 
Men ulikt andre vannmasser  i regionen, er Svartehavet et spesielt dypt,  delvis lukket, basseng. Sesongendringer får vanligvis de ulike  lagene i et vannbasseng til å blande seg, og tilføre oksygen. Men fordi Svartehavet blir tilført  ferskvann fra Europeiske elver, og saltvann fra Middelhavet, består det av to tydelige lag. Det mer kompakte saltvannet strømmer under ferskvannet, og forblir der, og gjør Svartehavet til verdens største meromiktiske – eller ublandede – basseng. Oksygen når ikke ned til den lave, saltere sonen, noe som skaper et ideellt miljø for bevaring, og som har ført til at Svartehavet er kalt «verdens største beholder for sylting». 
I andre vannbasseng løser marine  organismer opp materialer over tid. Hadde det greske oltidskipet sunket i Middelhavet for eksempel, ville det trolig ikke være noe organisk materiale igjen i dag. Men i Svartehavets dyp, kan bare anaerobiske bakterier – sånne  som ikke krever oksygen – overleve. Det er derfor eldgamle skip fortsatt kan bli funnet med opprinnelig last, utskjæringer i treverket, og riggen fortsatt oppe. 
Blant nylige funn var det et middelaldersk italiensk skip, trolig fra den tiden Italia praktisk  talt var enerådende i Svartehavshandelen. Den venetianske reisende, Marco Polo,  ville nok vært fortrolig med denne typen skip. Selv om skip som dette var med på å modernisere Europa, hadde nålevende forskere aldri før sett et slikt komplett eksemplar. Og det var hovedsaklig inntakt – med en båt fortsatt liggende på  skipets dekk, selv om det var gått over syv århundrer. 
Mange av de 65 skipene som nylig ble  avdekket hadde beholdt sin opprinnelige form. Men selv om det er mange færre nedbrytende krefter i spill i Svartehavets dyp, svekker anaerobe bakterier gradvis det organiske materialet. 
Når forskere løftet en planke fra det  greske vraket for å datere det, brakk den av sin egen tyngde. Selv om skipene er uvanlig godt bevart, er de også skjøre. Dette gjør det umulig å få dem   til overflaten inntakte. Forskerne kan forsiktig fjerne og studere utvalgte objekter fra vrakene. Men de sunkne skipene vil forbli beskyttet der de er, kanskje blant tusenvis av andre – dypt under oss, svevende i tiden, på bunnen av Svartehavet. 
