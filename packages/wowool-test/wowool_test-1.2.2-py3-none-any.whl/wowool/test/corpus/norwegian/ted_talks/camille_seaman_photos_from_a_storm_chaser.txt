Alt henger sammen. Som en Shinnecock Indianer, ble jeg oppdratt til å vite dette. Vi er en liten stamme som lever av å fiske. Vi holder til på sørøstkanten av Long Island nær småbyen Southampton i delstaten New York. 
Da jeg var en liten jente tok bestefar meg med for å sitte ute i solen en varm sommerdag. Det fantes ikke en sky på himmelen. Og etter en stund begynte jeg å svette. Han pekte opp på himmelen, og sa, "Se, ser du det?" "Det er en del av deg der oppe Det er din svette som hjelper til å skape skyene som blir til regn, som gir plantene føde som igjen mater dyrene." 
I min videre utforskning av temaer i naturen som kunne illustrere samhørigheten av alt liv, begynte jeg å jakte etter tornadoer i 2008 etter at min datter sa, "mamma, det bør du gjøre." 
Så tre dager senere kjørte jeg i høy fart etter en type gigasky som vi kaller en supercelle som kan produsere hagl med størrelse på grapefrukt og spektakulære tornadoer, selv om det faktisk bare skjer to prosent av gangene. Disse skyene kan vokse digre, opp til 80 km brede og rekke 20.000 meter opp i atmosfæren. De kan bli så store at de blokkerer alt dagslys, det gjør det veldig mørkt, og det er skummelt å være under dem. 
Stormjakt er en veldig taktil opplevelse. En varm, fuktig vind blåser deg i ryggen og du lukter jorden, hveten, gresset og ladningen i luften. Og så er det fargene i skyene som kommer av danningen av hagl: der er grønnfarger og turkis blått. Jeg har lært å respektere lynet. Før hadde jeg glatt hår. 
(Latter) 
Jeg tuller bare. 
(Latter) 
Det som virkelig rører meg ved disse stormene er bevegelsene, slik som de vrir seg, spinner og danner bølger med duppende mammatus skyer som minner om lava lamper. De blir nydelige monstre. 
Når jeg fotograferer dem, husker jeg alltid lærdommen fra bestefar. Når jeg står under dem, ser jeg ikke bare en sky, men jeg forstår at jeg har lykken av å være vitne til de samme styrkene, den samme prosessen i mindre skala som bidro til å skape vår galakse, vårt solsystem, vår egen sol og selv denne planeten. 
Alt forbundet og i slekt med meg. Mange takk. 
(Applaus) 
