Vi legger stor vekt på det å ta vare på huden vår, noe som gir mening, siden det er det første folk legger merke til ved oss. Huden kan også være en av de mest misforståtte kroppsdelene vi har, så i dag ønsker jeg å ta for meg noen av de vanligste mytene som finnes om huden vår. 
(Musikk) 
[Body Stuff med Dr. Jen Gunter] 
(Musikk) Myte nummer en - sunn hud er hud som ser perfekt ut. Når vi tenker på sunn hud, så tenker vi kanskje på en ren, jevn overflate som gløder og ikke har noen urenheter. Men hud er et levende organ, akkurat som hjertet og lungene våre,  og som de andre organene våre, er den kompleks, har mange funksjoner, og de handler ikke bare om hva som foregår på overflaten. 
Epidermis er det ytterste laget som vi kan se. Den er bygget opp av ulike celler, inkludert keratinocytter, som skiftes ut hver fjerde uke. I det nye celler gror på undersiden, blir de gamle cellene dyttet opp og danner et hardt lag som gjør det vrient for vann og mikrober å trenge gjennom. Keratinocyttene våre omdanner også vitamin D fra solen, noe som er helt essensielt for vår helse. Andre viktige celler i epidermis inkluderer melanocytter, som produserer melanin, eller pigmentet  i huden, og Langerhanske celler, som er som små sikkerhetsvakter som jobber for å holde patogener unna. 
Dermis, hudens andre og sterke lag, er ikke like velkjent. Den er som et nettverk av kollagen hvor vi finner hudens blodkar, hårsekker og kjertler. Den er også fullpakket av spesielle  nerveceller kalt sensoriske nervefibre som gjør at vi kan føle press, vibrasjoner og til og med smerte, noe av dette kan også bre seg  ut til epidermis. Dermis hjelper oss også med å regulere temperatur. Om vi er kalde vil blodkarene trekke seg sammen for å bevare varme, og om vi er varme utvides de, for å frigjøre den. 
Vi blir fortalt at vi må skrubbe,  tone, og smøre huden vår, at vi må bruke rollers og serum og lasere. Noen av disse tingene virker, spesielt for de som har  konkrete hudproblemer, men for normal og sunn hud, bruker vi kanskje alt for mye penger på unødvendige produkter, fordi sunn hud er rett og slett hud som gjør jobben sin. 
Myte nummer to - du trenger bare bruke solkrem på dager med mye sol. Ultrafiolette stråler fra solen er så sterke, at de kan skade cellenes DNA. Det er to typer som skader huden. UVA-stråler trenger gjennom dermis, skader kollagennettverket og fremskynder aldring. UVB-stråler derimot, steker epidermis og forbrenner huden. Cellene våre kan reparere denne skaden,  men den bygger seg opp over tid, og for noen kan dette føre til hudkreft. Huden vår har sitt eget  forsvarssystem. Når den utsettes for UV-stråler, frigjør melanocyttene våre mer melanin og vi blir brune. Denne prosessen er faktisk hudens måte å vise oss at den har blitt skadet, og den beskytter seg mot mer skade. Så ved å bruke solfaktor 30 eller høyere, selv når det er overskyet, beskytter du deg selv fra å bli solbrent, tidlig aldring og hudkreft. Bare velg en som er bredspektret. Det vil si at den blokkerer både UVA- og UVB-stråling. 
Myte nummer tre - folk med mørkere hud  trenger ikke solkrem. De fleste av oss produserer  to typer melanin - Eumelanin, som forbindes med en rikere, brun hudtone, og feomelanin, som forbindes med  lys hud og fregner. Hudfargen vår avhenger av balansen mellom de to typene melanin og tettheten av pigmentene  i cellene våre. Det er riktig at det å ha mer melanin, da spesielt av den første typen, kan gi noe beskyttelse fra solen, avhengig av hvor mørk huden er, har man noe naturlig solfaktor, men det er ikke på langt nær nok. Vi trenger alle solkrem for å  forhindre skade. Afro- og  latinamerikanere har også høyere sannsynlighet for at  hudkreft oppdages ved et senere stadie. Hvorfor? Fordi dette er en av mange måter rasisme gjennomsyrer helsevesenet på. De fleste dermatologer er hvite, og vi er opplært til å sette diagnoser på hvit hud. Samtidig har folk med mørkere hud hørt denne myten som sier at mørk hud ikke er like utsatt for hudkreft. Det er også mindre sannsynlig at  mørke pasienter screenes tidlig, noe som kan forsinke en diagnose. 
En særlig farlig type hudkreft, akralt melanom, oppstår ikke en gang på grunn av UV-stråling, og dukker opp på steder på kroppen som vi kanskje ikke tenker på - 
i neglesengen og under  føttene våre. Dette er et tema vi er nødt til å snakke mer om, spesielt for folk med mørkere hud, som i større grad har mistillit til leger etter årevis med dårlig behandling av det amerikanske helsevesenet. 
Mye nummer fire -  du kan krympe porene dine. Porer er små åpninger i huden vår. Om du går dypere finner du en hårsekk eller kjertel. Du kan se på porer som kanaler. Det er de som gjør at du kan svette, eller at olje kan smøre huden. Porenes størrelse avgjøres  i stor grad av gener, og de kan egentlig ikke krympe, men de kan utvide seg når huden vår er irritert av sminke eller røffe produkter. Så du kan droppe dyre, poreminimerende  produkter, bare vask ansiktet ditt med produkter dermatologene kaller  ikke-komodogene - det vil si produkter som ikke tetter  porene dine. 
Myte nummer fem -  sjokolade gir deg kviser. Akne er en betennelse som oppstår når hårsekkene blir tettet igjen av olje og død hud, noe som lar bakterier vokse frem. Det er mange faktorer involvert, alt fra hormoner til gener. Det har blitt forsket mye på koblingen mellom sjokolade og kviser, men resultatene er ganske dårlige. Studier som sier at sjokolade fremmer kviser pleier å være svært små, og kan ikke konkludere med noe, og studier som frifinner sjokolade er noen ganger finansiert av  sjokoladeprodusentene. Å forske på kosthold og dets påvirkning på kviser er komplisert, men forskningen tyder på at det beste kostholdet for kroppen i sin helhet er sannsynligvis også det beste for huden din. 
Huden vår er et fantastisk organ, så la oss huske å behandle den godt. Bruk solkrem,  hold øye med føflekker og gå til en dermatolog dersom det oppstår forandringer. Og ignorer alle disse mytene, okei? 
