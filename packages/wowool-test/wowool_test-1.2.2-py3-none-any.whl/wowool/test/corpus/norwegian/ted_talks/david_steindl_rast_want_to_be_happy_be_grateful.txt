Det er noe du vet om meg, noe veldig personlig, og det er noe jeg vet om hver og en av dere som står sentralt til bekymringene deres. Det er noe vi vet om alle vi møter hvor som helst i verden, på gaten, som er opphavet til alt de gjør og det de tolererer, og det er at vi alle ønsker å være lykkelig. Dette står vi alle sammen om Hvordan vi ser lykken for oss, varierer fra person til person men det er mye vi har til felles, at vi vil være lykkelige. 
Temaet mitt er takknemlighet. Hva er sammenhengen mellom lykke og takknemlighet? Mange vil si at det er veldig enkelt. Når du er lykkelig, er du takknemlig. Men tro om igjen. Er det de lykkelige som er takknemlige? Vi vet alle om mange som har alt som kreves for å være lykkelig, og de er ikke lykkelig, fordi de vil ha noe annet eller mer av det de har. Og vi kjenner alle noen som har hatt mange ulykker, ulykker som vi ikke ville opplevd, og de har en dyp lykke. De utstråler lykke. Dere er overrasket.. Hvorfor? Fordi de er takknemlige. Så det er ikke lykke som gjør oss takknemlige. Det er takknemlighet som gjør oss lykkelige. Om du tror at lykke skaper takknemlighet, tro om igjen. Det er takknemlighet som gjør deg lykkelig. 
Vi kan spørre hva vi egentlig mener med takknemlighet? Og hvordan fungerer det? Jeg appelerer til deres egen erfaring. Fra erfaringen vet vi hvordan det virker. Vi erfarer noe som har verdi for oss. Noe er gitt oss som har verdi for oss. Og det er virkelig gitt. Disse to tingene må komme sammen. Det må være verdifullt, og det må være en ekte gave. Du har ikke kjøpt det. Du har ikke tjent det. Du har ikke byttet det. Du har ikke jobbet for det. Det er bare gitt deg. Og når disse tingene kommer sammen, noe som er verdifullt for meg og det er frivillig gitt, da skapes takknemlighet spontant i mitt hjerte, lykke skapes spontant i mitt hjerte. Det er slik takknemlighet skapes. 
Nøkkelen til dette er at vi kan ikke bare erfare dette innimellom. Vi kan ikke bare ha takknemlige erfaringer. Vi kan være mennesker som lever med takknemlighet. Å leve takknemlig, er tingen. Og hvordan kan vi leve takknemlig? Ved å erfare, ved å bli bevisst at alle øyeblikk er gitt oss, som det sies. Det er en gave. Du har ikke fortjent det. Du har ikke fremprovosert det på noen måte. Du har ingen måte å sikre deg at et til øyeblikk vil bli gitt deg, og alikevel, er det det mest verdifulle som kan bli gitt oss, dette øyeblikket, med alle mulighetene det har. Om vi ikke har dette øyeblikket, ville vi ikke hatt muligheten til å gjøre noe som helst. eller erfare noe, dette øyeblikket er en gave. det er et gitt øyeblikk, som det sies. 
Når vi sier at gaven i denne gaven er egentlig muligheten. Det du er takknemlig for er muligheten, ikke tingen som er gitt deg, fordi om det var et annet sted og du ikke hadde muligheten til å nyte det, til å gjøre noe med det, ville du ikke vært takknemlig for det. Muligheten er gaven i alle gaver, og ordspråket er, mulighetene kommer kun en gang. Tro om igjen. Hvert øyeblikk er en ny gave, om og om igjen, og om du går glipp av dette øyeblikkets mulighet kommer det en til, og enda en til. Vi kan benytte denne muligheten, eller gå glipp av den, og om vi benytter den, er det nøkkelen til lykke. Se universalnøkkelen til våres lykke i våres egne hender. øyeblikk for øyeblikk, vi kan være takknemlige for denne gaven. 
Betyr det at vi kan være takknemlige for alt? Absolutt ikke. Vi kan ikke være takknemlige for vold, krig, undertrykkelse, utnyttelse. På det personlige nivå kan vi ikke være takknemlige for tapet av en venn, utroskap, for sorg. Men jeg sa ikke at vi kunne være takknemlige for alt. Jeg sa at vi kunne være takknemlige hvert øyeblikk for hver mulighet, og selv når vi møter noe som er forferdelig vanskelig, kan vi ta utfordringen og respondere til muligheten som er gitt oss. Det er ikke så ondt som det virker. Når du faktisk ser på og erfarer det, ser du at for det meste er det som er gitt oss, en mulighet til å nyte, og vi ser den ikke fordi vi har det travelt gjennom livet og vi stopper ikke for å se mulighetene. 
Men, innimellom er det gitt oss noe veldig vanskelig og når dette hender oss, er det en oppfrodring til å ta en utfordring, og vi kan gjennom det lære noe som av og til er vondt. Å lære tålmodighet for eksempel. Vi har hørt at veien til fred ikke er en sprint men mer som en maraton. Det krever tålmodighet. Det er vanskelig. Det kan være det å stå for sine meninger, å stå for sin overbevisning. Det er muligheten som er gitt oss. å lære, å lide, å stå for noe, alle disse mulighetene er gitt oss, men de er muligheter, og de som benytter disse mulighetene er de vi beundrer. De gjør noe med livet sitt. Og de som ikke gjør det får en ny mulighet. Vi får alltid en ny mulighet. Det er livets utrolige velstand. 
Så, hvordan kan vi finne en metode å temme dette? Hvordan kan hver av oss finne en metode å leve takknemlig, ikke bare innimellom å være takknemlig men øyeblikk for øyeblikk å være takknemlig. Hvordan kan vi gjøre det? Det er en enkel metode. Så enkelt at vi faktisk får høre det som barn, da vi lærte å gå over veien. Stopp. Se. Gå. Det er alt. Men hvor ofte stopper vi? Vi pløyer oss gjennom livet. Vi stopper ikke. Vi går glipp av muligheter fordi vi ikke stopper. Vi må stoppe. Vi må bli stille. Og vi må skape stoppskilt i livene våre. 
Da jeg for noen år siden var i Afrika og da jeg kom hjem igjen, la jeg merke til vann. I Afrika, der jeg var, hadde vi ikke drikkbart vann. Hver gang jeg skrudde på kranen, var jeg overveldet. hver gang jeg skrudde på lyset, var jeg så takknemlig, så glad. Men etter en stund, slites dette vekk. Så jeg la klistremerker på lysbryteren og vannkranen, og hver gang jeg skrudde den på, vann. Det blir opp til deres fantasi. Finn det som fungerer for dere, men dere trenger stoppskilt i livene deres. Og når du stopper, er det neste å se. Du ser. Du åpner øynene. Du åpner ørene. Du åpner nesen. Du åpner alle sansene til den utrolige velstanden som er gitt oss. Den er endeløs, og det er det livet omhandler, å nyte, å nyte det som er gitt oss. 
Og når vi kan åpne hjertene våre, åpne hjertene våre til mulighetene, mulighetene til å hjelpe andre, gjøre andre lykkelige, for ingenting gjør oss mer lykkelige enn når vi alle er lykkelige. Og når vi åpner hjertene våre til mulighetene, mulighetene innbyr oss å gjøre noe, og det er det tredje. Stopp, se, og så gå, og virkelig gjør noe. Og alt vi kan gjøre, er alt livet tilbyr deg å gjøre i det øyeblikket. For det meste er det en mulighet til å nyte, men innimellom er det noe mer vanskelig. 
Uansett hva det er, om vi benytter den muligheten, vi gjør det, vi er kreative, det er de kreative, og det lille stopp, se, gå, er slikt et sterkt frø det kan revolusjonere våres verden. Fordi vi trenger, vi er i dette øyeblikket i en forandring av bevisstheten og du vil bli overrasket om du - jeg er overrasket over hvor ofte jeg hører det - dette ordet «takknemlighet» og «takknemlig» dukker opp. Alle steder du finner det, et takknemlig flyselskap, en takknemlig restaurant en takknemelig kafe, en vin som er takknemlighet. Har til og med sett et dopapir der merket het Tusen Takk. (Latter) Det er en bølge av takknemlighet fordi mennesker blir bevisst på hvor viktig dette er og hvordan det kan forandre verden. Det kan forandre vår verden på enormt viktige måter fordi om du er takknemlig, frykter du ikke, og om du ikke frykter, er du ikke voldelig. Om du er takknemlig, handler du ut ifra en tankegang om rikelighet, og ikke en tankegang om knapphet, og du er villig til å dele. Om du er takknemlig, nyter du forskjellen mellom mennesker, du viser respekt for alle, og det forandrer maktstrukturen som vi lever under. 
Og det skaper ikke likhet, men skaper likhet i respekt, og det er det viktige. Verdens fremtid vil være et nettverk, ikke en pyramide, ikke en opp-ned pyramide. Revolusjonen som jeg snakker om er en ikkevoldelig revolusjon og den er så revolusjonerende at den selv revolusjonerer konseptet revolusjon, fordi en vanlig revolusjon er en der maktpyramiden er snudd på hodet og de på bunnen er nå på toppen og de gjør akkurat det samme som forgjengerne sine. Det vi trenger er et nettverk med mindre grupper, mindre og mindre grupper som kjenner hverandre, som samhandler, og det er en takknemlig verden. 
En takknemlig verden er en verden med lykkellige mennesker. Takknemlige mennesker er lykkelige mennesker, og lykkelige mennesker, jo flere lykkelige mennesker som er, jo mer vil vi ha en lykkelig verden. Vi har et nettverk for takknemlige liv, og den har utvidet seg. Vi klarte ikke å forstå hvorfor den har utvidet seg. Vi har en mulighet for folk å tenne et lys når de er takknemlige for noe. Og 15 millioner lys er tent i et tiår. Folk begynner å bli bevisst at en takknemlig verden er en lykkelig verden, og vi har muligheten ved det enkle stopp, se, gå, å omforme verden, å skape et lykkelig sted Og det er håpet for oss, og om dette har bidratt litt til at du vil gjøre det samme, stopp, se, gå. 
Tusen takk. 
(Applaus) 
