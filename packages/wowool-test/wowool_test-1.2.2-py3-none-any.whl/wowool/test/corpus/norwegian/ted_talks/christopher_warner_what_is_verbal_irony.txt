For et strålende vær vi har! Kjempebra jobba! Du er en super idrettsutøver! Komplimenter, ikke sant? Vel, kanskje. Avhengig av holdningen og tonefallet bak disse frasene, kan de godt være det. Men de kan også være skarpe og angripende fraser. Denne subtile endringen i holdning, avslører det vi kaller verbal ironi. Så når noen sier “For et strålende vær vi har!“, er det fullt mulig  at personen faktisk mener det om solen skinner, fuglene synger og det er vindstille. Men om været er forferdelig,  skyene truer og vinden raser, og noen sier  “For et et strålende vær vi har!” mener han sannsynligvis ikke det. Han mener sannsynligvis at været er  forferdelig, men han sier det motsatte. Dette er verbal ironi. Når den som snakker sier det motsatte av det han mener. Jeg vet hva du tenker. Er ikke dette sarkasme? Er han ikke sarkastisk? Jo. Når den som snakker sier det motsatte av det han mener, er det verbal ironi. Når den som snakker går enda litt lenger, og sier det motsatte av det han mener, og i tillegg er  litt skarp eller frekk i tonen, som om han gjør narr av noe, da har man sarkasme. Ta eksempel nummer to:  ”Kjempebra jobba!” Når noen oppnår sin livslange drøm: Kjempebra! Når noen vinner et sportsmesterskap: Kjempebra! Når noen kjører inn i en annen bil: Ikke kjempebra. Når passasjeren da sier “Kjempebra jobba” mener de sannsynligvis det motsatte, med et hint av spøkefullhet. Så er det verbal ironi og også sarkasme. “Du er en talentfull idrettsutøver,”  sagt til en olympisk mester: autentisk, uten verbal ironi. Men å si det til den klumsete eleven  som snubler inn og mister bøker og pennal utover gulvet, det er bare krasst og verbalt ironisk, for det du sier er ikke det du mener. Det er verbal ironi. Du har sagt det motsatte av det du mener. Siden intensjonen i tillegg var  å gjøre narr av stakkaren, har du ikke bare vært verbalt ironisk, men også sarkastisk. Men pass på. Selv om all sarkasme oppfyller  definisjonen av verbal ironi, er ikke all verbal ironi sarkasme. Verbal ironi er når det som menes, er det motsatte av det som sies. Mens sarkasme legger til det lille stikket i måten det sies på. Men det finnes ganger der enda et lag med mening kan være tilstede. uten en sarkastisk tone. Okei, nå får du komme deg ut og finne  eksempler på verbal ironi og sarkasme. Lykke til! Nei, seriøst, jeg mener det, lykke til. Nei, virkelig, jeg ønsker deg faktisk  lykke til med denne vanskelige oppgaven. Okei, helt oppriktig, lykke til. Dette fikser du! Ingen verbal ironi her. 
