En av de mest slående aspektende ved livet er at det har farge. For å forstå fenomenet farge, hjelper det å tenke på farge som bølger. Men før vi kommer så langt, la oss snakke litt om bølger generelt. Forestill deg at du ser på en kork som dupper opp og ned i havet. Det første du legger merke til er at bevegelsen gjentar seg selv. Korken følger den samme banen om og om igjen. Opp og ned, opp og ned. Denne repeterende eller periodiske bevegelsen er karakteristisk for bølger. Så ser du noe annet... ved bruk av en stoppeklokke, måler du tiden det tar for korken å gå til sin høyeste posisjon og ned til sin laveste posisjon og opp igjen. Anta at dette tar to sekunder. For å bruke fysikksjargong, har du målt perioden mellom bølgene som korken dupper. Altså hvor lang tid det tar for en bølge å gå igjennom hele bevegelsen sin. Dette kan også uttrykkes på en annen måte, ved å kalkulere bølgens frekvens. Frekvens, som navnet tilsier, er hvor frekvente bølgene er. Altså hvor mange som går forbi på ett sekund. Hvis du vet hvor mange sekunder en hel bølge tar, så er det enkelt å finne ut hvor mange bølger som går forbi på ett sekund. Siden hver bølge tar to sekunder, er frekvensen 0.5 bølger per sekund. Nok om duppende korker. Hva med lys og farge? Hvis lys er en bølge, må den ha en frekvens. Ikke sant? Vel ... Ja, det har den. Det viser seg at vi allerede har et navn for frekvensen til lys som øyet vårt ser. Det kalles farge. Farge er ikke mer enn en måleenhet for hvor raskt bølgene bølger seg. Hvis øynene våre var kjappe nok, kunne vi sett denne periodiske bevegelsen direkte. Slik vi kan med korken i havet. Men frekvensen til lyset vi ser er så høyt – det bølger opp og ned ca 400 millioner millioner ganger i sekundet – at vi umulig kan se det som en bølge. Men vi ser på fargen hvilken frekvens det er. Den laveste lysfrekvensen vi kan se er rød og den høyeste er lilla. Mellom frekvensene dannes et kontinuerlig bånd, kalt det visuelle spektrum. Så hva om du hadde en gul blyant på pulten din? Vel, sola sender ut alle farger, så alle fargen treffer blyanten din. Blyanten ser gul ut fordi den reflekter gult lys mer enn alle andre farger. Hva skjer så med det blå, lilla og røde lyset? De blir absorbert og energien de bærer blir forandret til varme. Det er likt for objekter med andre farger. Blå ting reflekterer blått lys, røde ting reflekterer rødt lys, osv. Hvite objekter reflekterer alle fargene av lys, mens svarte ting gjør det motsatte og absorberer alle frekvenser. Det er derfor favoritt-Metallica-t-skjorta er ubehagelig å ha på seg i sola. 
