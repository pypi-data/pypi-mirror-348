27. mai 1941 sank det tyske krigsskipet Bismarck etter et heftig angrep, Av mannskapet på 2 200  var det bare 118 som overlevde. Men da en britisk jager kom for å hente fangene, fant de en uventet overlevende -- en sort og hvit katt  som klamret seg til en flytende planke. De neste månedene jaktet katten rotter og økte de britenes moral -- helt til et torpedoangrep lagde hull i skroget og sank skipet. Men katten overlevde mirakuløst. Han fikk navnet Usenkelige Sam, seilte til Gibraltar med mannskapet  som hadde blitt reddet. og tjente som skipskatt på  tre fartøyer til  – ett av dem sank også, før han trakk seg  tilbake på Belfast Home for Sailors. 
Mange tror nok ikke at katter er brukbare sjømenn, eller en samarbeidspartner  i det hele tatt. Men katter har jobbet side ved side med mennesker i tusenvis av år -- og hjulpet oss like mye som vi har  hjulpet dem. Hvordan gikk disse ensomme dyrene fra å være rovdyr til sjøoffiserer til å bli sofaslitere? 
Temmingen av den moderne huskatten kan spores til Den fruktbare halvmåne  10 000 år tilbake i tid, på begynnelsen av neolittisk tid. Folk begynte å påvirke naturen til sin fordel, produserte mer mat enn de klarte å spise med en gang. Neolittiske bønder lagret korn i  store groper og lave leirsiloer. Men disse matlagrene tiltrakk seg horder av gnagere, og med dem kom rovdyret Felis silvestris lybica -- en villkatt som levde i Nord-Afrika og Sørvest-Asia. 
Villkattene var raske, nådeløse, kjøttetende jegere. De var bemerkelsesverdig like dagens tamme katter av størrelse og utseende. Hovedforskjellen var at de forhistoriske kattene var mer muskulære, hadde stripete pels, og var mindre sosiale mot andre katter og mennesker. 
Overfloden av byttedyr i de gnager-infiserte kornsiloene tiltrakk seg disse usosiale kattedyrene. Etter hvert tolererte villkattene nærværet av mennesker og andre katter, og vi tror menneskene tolererte kattene i bytte mot gratis skadedyrkontroll. Forholdet var så gunstig at kattene migrerte med bøndene fra Anatolia til Europa og Middelhavet. 
Skadedyr var en stor plage på de syv hav. De spiste av matforsyningen og gnagde på tauverk så katter var for lengst blitt viktige seilekamerater. 
På omtrent samme tid som de anatoliske, bereiste kattene satte seil, temte egypterne sine egne katter lokalt. Æret for å drepe giftige slanger, fange fugler og drepe rotter, ble tamme katter en viktig del av den religiøse kulturen i Egypt De ble udødeliggjort i fresker, hieroglyfer, statuer og  i gravkamre, mumifisert ved siden av sine eiere. Egyptiske skipskatter seilte på Nilen, og holdt giftige slanger unna. Og etter som fartøyene ble større, begynte kattene å migrere  fra havn til havn. I Romerrikets tid seilte skip mellom India og Egypt med villkatten fra Sentral-Asia, F.s. ornata. Århundrer senere, i middelalderen, reiste egyptiske katter opp til Østersjøen på skipene til vikinger. Kattene fra det Nære Østen og Nord-Afrika – sannsynligvis tamme – fortsatte å bevege seg gjennom Europa, og satte etter hvert seil mot  Australia og Amerika. Dagens katter stammer stort sett fra enten de nære østlige eller den egyptiske grenen F.s lybica. Men nøye analyser av gener og pelsmønstre av moderne katter forteller oss at i  motsetning til hunder, som har vært avlet  selektivt i århundrer, er moderne katter  genetisk like de forhistoriske. Og bortsett fra å ha gjort dem mer sosiale og medgjørlige, har vi gjort lite for å endre på deres  naturlige adferd. Med andre ord: dagens katter er mer eller mindre slik de alltid har vært: Ville dyr. Nådeløse jegere. Dyr som ikke ser på oss som deres eiere. Med tanke på den lange historien vi har sammen med dem, tar de nok ikke feil. 
