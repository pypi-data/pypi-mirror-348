Dette er Bop. 
Bop er en type sosial dans. 
Dans er et språk, og sosial dans er et uttrykk som kommer fra et samfunn. En sosial dans er ikke koreografert av en enkelt person. Det kan ikke spores til et enkelt øyeblikk. 
Hver dans har steg alle kan være enige om, men det handler om individet og deres kreative identitet. På grunn av det, bobler sosiale danser opp, de endres og de spres som skogbrann. 
De er like gamle som vår husket historie. I Afro-Amerikanske sosiale danser, ser vi over 200 år av Afrikanske og Afro-Amerikanske tradisjoners innflytelse på vår historie. Nåtiden inneholder alltid fortiden. Og fortiden former hvem vi er og hvem vi vil være. 
(Klapping) 
Juba dansen oppsto fra Afrikanske slavers erfaring på plantasjene. Brakt til Amerika, strippet for et felles talespråk, var dansen en måte for Afrikanske slaver å minnes hvor de kom fra. Det kan ha sett slik ut. 
Klasking på lår, shuffling med føttene og klappende hender; slik unngikk de slave-eiernes forbud på tromming, improviserte komplekse rytmer akkurat som forfedrene gjorde med trommer i Haiti eller i Joruba samfunnene av Vest Afrika. Det handlet om å holde kulturelle tradisjoner i live og beholde en følelse av indre frihet under fangenskap. 
Det var den samme subversive ånden som laget denne dansen: Cakewalk, en dans som parodierte manerene til Sør-sosieteten -- en måte for slavene å kaste skygge over mesterne. Det utrolige med denne dansen er at Cakewalk ble fremført for mesterne, som aldri mistenkte  at de ble gjort narr av. 
Du kjenner kanskje igjen denne. 1920-tallet -- 
Charleston. Charleston handlet om improvisering og musikalitet, gjennom Lindy Hop, swing dansing og også Kid n Play, originalt kalt Funky Charleston. 
Startet av et tett-knyttet svart samfunn nær Charleston, Sør Carolina, Charleston yret i dansehaller 
hvor unge kvinner nå hadde friheten til å riste støvet av støvlene og slå seg løs. 
Sosial dans handler om samfunn og tilknyttning; hvis du kunne stegene, betydde det at du tilhørte en gruppe. Men hva om det blir en verdensomspennende mani? Inn kommer Twist. Det er ingen overraskelse at Twist kan spores tilbake til det 19. århundre, brakt til Amerika fra Kongo under slaveri. Men sent på 50-tallet, rett før borgerrettighetsbevegelsen, blir Twist popularisert av Chubby Checker og Dick Clark. Plutselig driver alle med Twist: hvite tenåringer, barn i Latin-Amerika, den gjør inntreden i sanger og filmer. Gjennom sosial dans, ble grenser mellom grupper uklare. 
Historien fortsetter gjennom 1980- og 90-tallet. Med fremveksten av hip-hop, fikk Afro-Amerikansk sosial dans enda mer synlighet, med lån fra sin lange fortid, former den kulturen og blir formet av den. 
Disse dansene fortsetter å utvikle seg, vokse og spre seg. 
Hvorfor danser vi? For å bevege, for å slippe løs, for å uttrykke. Hvorfor danser vi sammen? For å hele, for å erindre, for å si: "Vi snakker et felles språk. Vi eksisterer og vi er fri." 
