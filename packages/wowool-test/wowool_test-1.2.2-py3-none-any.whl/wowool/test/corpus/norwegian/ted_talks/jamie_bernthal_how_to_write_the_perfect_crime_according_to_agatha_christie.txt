Agatha Christie er den mest-selgende forfatteren noen gang. Men i 1916 var hun ikke den mest lovende forfatteren i familien. Storesøster Madge hadde alt  skrevet flere noveller, og Agatha hadde ikke fått noen publisert. Da Agatha sa hun ville  skrive en krimroman, hånet Madge henne. Hun sa Agatha ikke ville klare å skrive en god krim – i alle fall ikke en hun  ikke kunne løse. Dette ga en roman  som i dag er en av nesten 100 mysterier skrevet av Christie, alle smart  sammensatte puslespill av hint, misvisninger og drama. La oss se på hvordan hun laget  perfekt krim. 
Christie designet historiene  på mange måter, men noe av de viktigste var settingen. Alt fra en øde øy til en snøfast togvogn, hun likte best steder isolert fra samfunnet. Ved å begrense omfanget av historien, begrenset Christie antall mistenkte og økte spenningen ved å tvinge karakterene til å bli der - selv med en morder blant dem. Noen ganger økte hun dramaet enda mer ved at karakterene var  fremmede, usikre på hvem de kunne stole på. 
Men der settingen er øde og uvanlige, er karakterene det motsatte. En av de største  kritikkene til Christies romaner er at de er fylt av todimensjonale folk. Men Christie unngår komplekse karakterer av en grunn. Ved å bare ha en håndfull enkle egenskaper, gir hun leserne  forutsigbare mistenkte. Stort sett forutsigbare. Hun bruker publikums  forventninger mot dem. 
Dette baserte seg imidlertid på det datidens lesere visste om negative stereotypier. Hun karikerte ofte  yrkesgrupper og etniske grupper for å gjøre det komisk, og understreke fordommene i tiden. Dette er ikke et av elementene man trenger å etterligne, og heldigvis har mange krimforfattere funnet mindre problematiske måter å bruke teknikken på. 
Selv da hun bommet, jobbet Christie med å lage autentiske karakterer. Hun observerte folk rundt seg, og noterte alltid fra  overhørte samtaler. Hun brukte disse detaljene for å  bygge sammen mysteriene sine, og morderen skiftet ofte  mens hun skrev. Slik holdt hun informasjonen skjult selv for de skarpeste leserne. 
Det er også en balanse mellom å være smart og å være forvirrende. Ingen vil lese en  forutsigbar krim, men om det blir for skjult kan  du miste leseren helt. Christie løste dette delvis med  lett og tilgjengelig språk. Hun brukte korte setninger og  klare, kortfattede dialoger for å hjelpe leseren å følge  informasjonen. 
Denne typen klarhet er essensiell, fordi de beste mysteriene lurer publikum med en nøye planlagt sti av hint. Hos Christie er et godt hint et som  leseren vil huske, men som regel absolutt ikke forstå¨. For eksempel om en karakter sier “Alt smaker rart i dag.” bare minutter før han dør, forter leseren seg med å bestemme hvem som forgiftet drinken. Men de klarer antakelig ikke å virkelig tenke på hintet. Hvis alt smakte rart den dagen, hadde han blitt forgiftet lenge  før den drinken. Christie brukte også hint for å mislede publikum. For eksempel gjenkjenner lesere hint assosiert med en mistenkt, bare for å finne ut at det ble brukt for å lede mistanken dit. Andre ganger bygget hun villedende  hendelser inn i historiens struktur – som når fortelleren som rapporterer om  mordet viser seg å være morderen. 
Bortsett fra krim og hint er det en ingrediens til i  Christies oppskrift: detektiven. Christie oppfant mange etterforskere, men de mest brukte er Hercule Poirot og Ms. Jane Marple. Verken den lille belgiske flyktningen eller den aldrende amatørdetektiven er tradisjonelle helter. Men denne outsider-statusen gjør at de mistenkte slapper av og blir mindre  oppmerksomme. 
Som du sikkert har gjettet, Agatha vant veddemålet med søsteren. Eksentriske detektiver, smarte hint og  forenklede mistenkte skaper en mal som har stusset  mange lesere. Nå som du har avdekket  strategiene hennes, er det bare å finne ut hvilke historier du kan fortelle med disse triksene. 
