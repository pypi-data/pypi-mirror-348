Vi hører ofte at trening kan  hjelpe for å gå ned i vekt ved å øke eller booste metabolismen. Er det riktig? Kan vi trene for  å kontrollere forbrenningen? 
[Kroppsting med Dr. Jen Gunter] 
For å svare på spørsmålet, må vi først gå nærmere inn på  hva metabolisme er. Metabolismen er kompleks og forskere finner  stadig ut nye ting om den. Kort fortalt: metabolismen er kjemiske reaksjoner i hver celle i kroppen som utnytter energi slik at vi holder oss i live. 
Mye av det som skjer i kroppen  er metabolisme; celleoppbygging, hårvekst, omdanning av mat  til energi. Den totale summen med energi  av alle metabolske prosesser som oppstår i kroppen blir målt i kalorier. Og overraskende nok, trening utgjør en liten prosentandel  av den daglige kaloriforbrenningen. 
Hvis du ikke er en profesjonell utøver, går mesteparten av kaloriforbruket til hvileforbrenningen vår. Alt det livsviktige vi  trenger for å fungere, som å få hjertet til å slå,  hårvekst, celleoppbygging, og til og med blunking. Dette tar en stor  del av energien vår. Kan vi påvirke dette  på en eller annen måte? Kan trening sette fart på forbrenningen slik at vi forbrenner mer energi? Kan vi forbrenne mer kalorier? Ikke bare mens vi gjør burpees, men også mens øyevippene gror? 
Svaret er nei. For det første er det en misforståelse av hva rask  kontra sakte forbrenning betyr. Det er ikke noen klar sammenheng mellom tynne personer og rask forbrenning. Det samme gjelder for store personer med treg forbrenning. Hvis vi ser på antall personer med store kropper, har de raskere metabolisme, som betyr at de forbrenner flere kalorier fordi større kropper har flere celler, som igjen må jobbe mer for å  holde kroppen i gang. 
Det finnes forskjeller i stoffskiftet hos personer med samme kroppstørrelse, men forskjellene mellom høyt stoffskifte og lavt stoffskifte kan være rundt 300 kalorier. Det tilsvarer to epler og en banan. 
Hvor raskt metabolismen jobber er genetisk bestemt og er relatert til kroppsstørrelse, men også alder. Hvileforbrenningen forandres noen ganger i løpet av livet. Vi starter med  forbrenningen til et spedbarn. Så forandres den når vi er småbarn, og er ganske stabil i voksenlivet til man fyller 60, da den endres igjen. 
Forskere undersøkte Hadza-folket i Tanzania, som lever som jegere og sankere. Når de kontrolleres for  kroppsstørrelse og alder, forbrenner de like mange  kalorier per dag som en gjennomsnittlig voksen amerikaner. Det virker som antall kaloriene ut er et fast antall, og at kroppen har  begrensninger. Hvis vi trener hardere, brukes først mer energi, men over tid, vil metabolismen finne måter å spare på. 
Dette er poenget mitt. Oppgaven til stoffskiftet er å kontrollere energi, ikke vekta. Hvis du leser en artikkel eller hører en såkalt ekspert love deg en økning i metabolismen, husk at dette bare er markedsføring forankret i en slankekultur. Dette er ikke riktig. 
