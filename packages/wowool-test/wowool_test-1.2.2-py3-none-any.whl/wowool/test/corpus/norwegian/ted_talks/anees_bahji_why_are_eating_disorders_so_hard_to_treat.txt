På verdensbasis vil  10% av oss oppleve en spiseforstyrrelse i løpet av livet. Likevel er spiseforstyrrelser veldig misforstått. Misoppfatninger om alt fra symptomer til behandling, gjør det vanskelig å finne ut av en spiseforstyrrelse eller hjelpe noen du er  glad i gjennom det. La oss gå gjennom hva som er – og ikke er – sant om spiseforstyrrelser. 
Først, hva er en spiseforstyrrelse? Spiseforstyrrelser er et spekter av psykiatriske lidelser karakterisert av disse hovedmønstrene i atfersel: begrensing av matinntak, overspising, eller hurtig inntak av store mengder mat, og det å kvitte seg med kaloriene etterpå ved å kaste opp, bruke avføringsmiddel,  mye trening, og andre skadelige metoder. En spiseforstyrrelse kan innebære en eller en kombinasjon av disse oppførslene. For eksempel, folk med anoreksi begrenser vanligvis  mengden mat de spiser, mens bulimi er en spiseforstyrrelse karakterisert av gjentakende overspising og utrensing. 
Disse handlingene avgjør om  noen har en spiseforstyrrelse. Du kan ikke se om noen har en spiseforstyrrelse kun ut fra vekten deres. Folk som er innenfor det som regnes som en sunn vekt kan ha spiseforstyrrelser, inkludert de alvorlige som kan skade langsiktig helse på usynlige måter, inkludert beinskjørhet, anemi, hjerteskade og nyreskade. 
Akkurat som vi ikke kan se at noen har en spiseforstyrrelse basert kun på vekten deres, kan vi ikke bli kvitt disse lidelsene bare ved å spise annerledes. Det er fordi spiseforstyrrelser hovedsakelig er psykiatriske lidelser. Ut ifra det vi forstår, innebærer de en forstyrrelse i personens selvoppfattelse. De fleste med lidelsen er sterkt kritiske mot seg selv og oppfatter selv at de har mange feil De kan bruke spising for å gjenvinne litt kontroll over en innvendig  følelse av kaos. 
Vi vet ikke nøyaktig hva som forårsaker spiseforstyrrelser. Det er trolig ikke en enkel årsak, men en kombinasjon av genetiske og miljømessige risikofaktorer som bidrar. Noen ganger, kan andre mentale lidelser – som depresjon eller angst – forårsake symptomer på spiseforstyrrelser. I tillegg kan visse psykologiske faktorer, som perfeksjonisme og misnøye med kroppsbilde, være risikofaktorer for spiseforstyrrelser. Flere sosiale faktorer kan også bidra, som innarbeidede  holdninger til vekt, mobbing, rase- og etnisk assimilering, og begrenset sosialt nettverk. Selv om det er en vanlig misoppfatning at bare kvinner opplever spiseforstyrrelser, kan folk av alle  kjønn få lidelsene. Siden de påvirker utvikling av identitet og selvtillit, er folk særlig utsatte for å utvikle dem i ungdomsårene. 
Selv om de er blant de mest utfordrende psykiatriske lidelsene å behandle, finnes det effektive terapier og inngrep, og mange som får behandling blir helt friske igjen. Behandlingen bør starte raskt etter at lidelsen oppstår, for å ha størst sjanse for å lykkes. Dessverre vil under halvparten av de med spiseforstyrrelse oppsøke og få behandling. 
Spiseforstyrrelser gir mange symptomer, på både kropp og sinn, og behandlingen være en kombinasjon av ernæringsrådgivning og overvåkning, psykoterapi, og i noen tilfeller, medisin. Bevisbasert psykoterapi som behandling, brukes for de fleste spiseforstyrrelser, som kognitiv atferdsterapi og familiebasert terapi. Dette er samtaleterapier som hjelper folk oppnå evnene med å håndtere underliggende psykiske problemer som påvirker symptomene. Fordi ikke alle pasienter reagerer på disse behandlingene, undersøker forskere også behandling utenfor psykoterapi som for eksempel transkraniell magnetisk stimulering. Ordentlig behandling kan redusere risikoen for å dø av alvorlig spiseforstyrrelse. 
Spiseforstyrrelser kan utløse en sterk følelse av maktesløshet, men opplysning for individuelle, familier, og samfunn hjelper til å redusere stigma og forbedre tilgang til behandling. 
