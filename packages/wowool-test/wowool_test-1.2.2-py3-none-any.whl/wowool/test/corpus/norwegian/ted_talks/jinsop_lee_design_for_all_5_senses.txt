I en tid preget av global strid og klimaendringer, er jeg her for å svare på hovedspørsmålet: Hvorfor er sex så godt? Hvis du ler, skjønner du hva jeg mener. 
Før vi kommer til det svaret, la meg fortelle om Chris Hosmer. Chris er en god venn  som jeg møtte på universitetet, men i all hemmelighet, hater jeg ham. Her er grunnen: På universitetet fikk vi et prosjekt der vi skulle lage soldrevne klokker. Dette var min klokke. Den bruker en såkalt dverg-solsikke, som vokser til en høyde på 30 cm. Som dere vet, beveger solsikker seg etter solen. Så om morgenen ser du hvilken vei den peker, og så markerer du det ved foten. Midt på dagen markerer du  den nye posisjonen, og gjør det samme om kvelden,  og dermed har du en klokke. Jeg vet at klokken ikke gir  deg en nøyaktig tid, men du kan altså få en pekepinn  ved å bruke en blomst. Så min helt nøytrale  og subjektive mening er at den er genial. 
Men, her er klokken til Chris. Den består av fem forstørrelsesglass  med et shotglass under hvert. I hvert glass er det en olje  med en distinkt duft. Om morgenen skinner solen på det første forstørrelsesglasset, som dermed fokuserer lyset  på shotglasset under. Det varmer opp den parfymerte oljen, og en bestemt duft slippes ut. Senere skinner solen på det neste forstørrelsesglasset,  og en ny duft slippes ut. Så i løpet av dagen  blir fem forskjellige dufter spredd i omgivelsene. Hvem som helst i huset kan si hva klokken er bare ved hjelp av lukten. Dere skjønner hvorfor jeg hater Chris. Jeg syntes min idé var god, men hans er genial, Jeg visste med én gang  at hans idé var bedre enn min, men jeg kunne ikke forklare hvorfor. Én ting dere må vite om meg  er at jeg hater å tape. Dette har irritert meg i over et tiår. 
La oss komme tilbake til spørsmålet:  Hvorfor er sex så godt? Mange år etter prosjektet  om soldrevne klokker sa en ung kvinne jeg kjenner  at kanskje sex er så godt på grunn av de fem sansene. Og da hun sa det, fikk jeg en åpenbaring. Så jeg bestemte meg for å granske  mine opplevelser i livet fra perspektivet til de fem sansene. 
Så jeg laget noe jeg kaller  "De fem sansers graf". På y-aksen går skalaen fra null til 10. og på x-aksen ligger da de fem sansene. Hver gang jeg hadde  en minneverdig opplevelse, noterte jeg det på grafen,  som en slags sansedagbok. 
Her er en video for å vise  hvordan det funker. 
(Video) Jinsop Lee:  Hei! Jeg heter Jinsop, og jeg skal vise dere hvordan  det er å kjøre motorsykkel fra de fem sansenes perspektiv. Hei! 
Sykkeldesigner: Dette er Dan,  designer av spesialbygde sykler. 
(Rusing av motorsykkel) [Lyd] [Berøring] [Syn] [Lukt] [Smak] 
JL: Og her er grafen over de fem sansene. 
Over en tre års periode samlet jeg data, ikke bare jeg, men også venner, og jeg var lærer på et universitet,  så jeg tvang -- jeg mener, jeg ba studentene mine  om å gjøre det samme. Så her er noen resultater. Den første er for nudler. Selvfølgelig har smak og lukt høye verdier, men legg merke til at lyd er på tre. Mange har sagt meg at en stor del av opplevelsen ved spising av nudler  er slurpelyden. (Slurper) Det sier seg selv at jeg ikke lenger  spiser med dem. 
Videre til clubbing. Det jeg syns er interessant her er at smak er på fire,  og mange sa at det er på grunn av smaken på drinkene, men også fordi kyssing kan være en stor del av club opplevelsen Jeg henger fremdeles med dem. 
Og så, røyking. Her fikk berøring er sekser,  og én av grunnene er at røykere sier at følelsen  av å holde en sigarett og føre den til munnen  er en stor del av røykeopplevelsen, som viser...  Det er litt skummelt å tenke på hvor gjennomført sigaretter  er designet av produsentene. Men ... hvordan ville  den perfekte opplevelsen se ut på "De fem sansers graf"? Den ville selvfølgelig  være en horisontal linje på toppen. Og dere kan se at  selv ikke en så intens opplevelse som motorsykkelkjøring kommer nær. Faktisk, i de årene jeg har samlet data, har bare én opplevelse  nærmet seg å være perfekt. Det er selvfølgelig sex. Flott sex. De som svarte sa at flott sex treffer alle de fem sansene  på et ekstremt nivå. En av studentene mine sa, "Sex er så godt at  det er godt selv når det er dårlig." Så teorien om de fem sansene  forklarer delvis hvorfor sex er så godt. 
Mens jeg holdt på med alt dette husket jeg plutselig prosjektet  om soldrevne klokker fra da jeg var ung. Og jeg innså at teorien også forklarer  hvorfor Chris sin klokke er så mye bedre enn min. Se her,  klokken min fokuserer bare på syn, og litt på berøring. Her er Chris sin klokke. Det er den første klokken som  bruker lukt for å vise hva klokken er. Med tanke på de fem sansene, er klokken til Chris en revolusjon. 
Og dette har teorien har lært meg om mitt felt: Til nå har vi designere fokusert på å gjøre ting fine å se på, og kanskje gode å berøre, som betyr at vi har oversett  de tre andre sansene. Klokken til Chris viser oss at  å øke påvirkningen på bare én sans til kan føre til et genialt produkt. 
Så hva om vi brukte de fem sansers teori i alle våre design? Her er tre idéer jeg kom på. 
Dette er et strykejern hvor jeg har lagt til en sprayfunksjon så du kan fylle på yndlingsduften din så klærne dine skal lukte bedre, og det skulle også gjøre stryke-opplevelsen mer fornøyelig. Vi kan kalle den "parfymereren". 
Ok, neste. Jeg pusser tennene to ganger daglig. Hva om vi hadde en tannbørste som smaker som sukkertøy, og når smaken opphører vet du at det er på tide å skifte tannbørste. 
Og til slutt: Jeg er hekta på klaffer,  sånn som på fløyter og klarinetter. ikke bare slik de ser ut, men jeg liker hvordan det føles når du trykker dem ned. Jeg spiller verken fløyte eller klarinett, så jeg har satt klaffer på et instrument  jeg faktisk spiller: TV fjernkontrollen. Når vi ser disse tre idéene sammen ser du at "De fem sanser" teorien ikke bare forandrer  hvordan vi bruker disse produktene men også hvordan de ser ut. 
Så for å avslutte,  for meg er denne teorien nyttig for å evaluere forskjellige opplevelser i livet, for så å ta de beste opplevelsene og bygge dem inn i mine design. 
Jeg skjønner at de fem sansene ikke er alt som gjør livet interessant. Det er også seks følelser. og den mystiske "x-faktoren". Det blir kanskje et tema  for min neste presentasjon. Til da, ha det gøy med å bruke de fem sansene i deres egne liv og i deres egne design. 
Å, én ting til før jeg går. Her er opplevelsen dere hadde  mens dere hørte på TED-presentasjonen. Men det hadde vært bedre  om vi kunne heve noen flere sanser, som lukt og smak. Og den beste måten å gjøre det på er gratis sukkertøy. 
Er dere klare? 
Greit. 
(Applaus) 
