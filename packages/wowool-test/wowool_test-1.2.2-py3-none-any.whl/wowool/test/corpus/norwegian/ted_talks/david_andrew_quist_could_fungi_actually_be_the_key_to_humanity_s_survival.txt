OK, folkens, la oss få dette  ut av veien Jeg vet dette ikke er et hyggelig tema for mange av dere, men jeg må si det. Vi må snakke om sopproblemet deres. Det er OK, ikke bli flau. Dere vet hvem dere er. Vi kan finne ut av dette. Vi kommer oss gjennom dette sammen. Kall det sopp, eller bruk andre ord -- du bestemmer. Men det jeg vil få dere til å forstå er at dette en ny verden vi må begynne å undersøke. Og jeg mener vi kan gjøre det på interessante måter. 
Vi har vel alle hatt problem med sopp på et eller annet tidspunkt i livet? Kanskje til og med nå? Når vi tenker på sopp,  tenker vi på den lodne greia som vokser på yoghurten vi glemte bakerst i kjøleskapet. Eller kanskje den kløen du fikk av å ha på favorittbuksa, som ble litt for trang? Eller kanskje du tenker tenker på død og forfall, og sykdom, når du tenker på sopp? 
Men sopp, kanskje har noen av dem en mørk side. Jeg mener, hvem har ikke det? Men jeg vil invitere dere til å se på disse misforståtte skapningene i et nytt lys, og kanskje begynne å sette pris på noen av de positive og inspirerende måtene de oppfører seg på. 
Så hvis muggen går løs på på yoghurten du glemte bakerst i kjøleskapet, igjen, kanskje den ikke bare råtner og ødelegger, men kanskje det foregår en transformasjonsprosess, av fornyelse og nye muligheter. Og det er denne transformasjonen som er så sentral for livet på planeten, den har vært viktig for vår egen historie. Og kanskje for framtiden, hvis vi kan lære fra sopp, kan vi kanskje transformere oss selv og samfunnet vårt på måter som er i bedre harmoni med naturen. 
Hva mener jeg når jeg sier sopp har vært viktig for fortiden vår? Jeg snakker ikke om den fantastiske sopptrippen du fikk i tiden på universitetet, selv om den antagelig var ganske utrolig på sin måte. Det vi snakker om er måten sopp har vært sentral for evolusjonen av liv på planeten, at nesten alt liv har en historie knyttet til sopp. 
Tenk: det har vært sopp på planeten i en milliard år ... eller mer. Og i den tiden var jorden bare en steinete, øde plass. Det var ikke mye liv. Alger ville  unnslippe vannet og komme opp på land for å utvikle seg til landplanter, men bare ved å gå i partnerskap med sopp først, som rotsystemet deres. Jordsmonn begynte å dannes da sopp åt stein og brøt den ned for å gjøre næringsstoffene tilgjengelig. Det var en mulighet for nytt liv å dukke opp. Resultatet ble at utviklingen av planter eksploderte over hele planeten, som tilførte oksygen til atmosfæren og gjorde mulig utviklingen av mer komplekse livsformer. som oss, mennesker. Ikke sant? 
Så ved å være på planeten i en milliard år, har sopp utviklet mange slags livsstrategier for å være tilpasningsdyktige og robuste. Tenk på det -- de overlevde en milliard år, gjennom store klimaendringer over hundrevis av millioner år, levde gjennom alle de fem store masseutryddelsene, der dinosaurene ble utryddet og de stakkars små trilobittene og utallige andre former av liv som vi ikke engang vet har eksistert. Men sopp overlevde og trivdes og gjør det til denne dag. 
Og det var det som vekket min interesse. Det er så rørende, ikke sant? Jeg mener, hvem liker ikke en god overlevelseshistorie? Jeg vet jeg gjør. Men sopp var ikke min første kjærlighet. Det var faktisk musikk. Og da jeg var en ung  gutt, var jeg veldig glad i grungemusikk, og jeg spilte i et grungeband. Og vi var fryktelige. 
(Latter) 
Men jeg visste ikke det da, jeg måtte følge lidenskapen min. Så jeg pakket i pickup-en og flyttet fra barndomshjemmet i Kansas City til Seattle, mekkaet for grungemusikk på 90-tallet. Og jeg skulle starte et nytt band. Og dessverre, ikke noe av talentet til Nirvana eller Soundgarden smittet over på meg. Det ville ha vært et helt annet liv. Men det gjorde de praktfulle  skogene i Pacific Northwest. Og det var disse trærne og alt livet over bakken som drev meg dit, men det var soppen  og mikrobene i jorda som stadig brakte meg tilbake. 
Jeg ble bare mer og mer interessert i måten de levde på, alle de bisarre formene, faktumet at sopp bokstavelig talt er overalt. Akkurat nå, er de på huden deres, i magen, Hver gang dere puster inn inhalerer dere dusinvis av soppsporer. For hver bevegelse dere gjør, trakker dere på sopp og muggsopp, i jorda. Og at de fins overalt ... er en stor grunn til at vi vet så lite om sopp. Til tross for alle verktøyene vi har, vitenskapelige verktøy, kjenner vi kanskje til fem prosent av all sopp, rundt tre millioner arter som er antatt å eksistere i verden i dag. Det er en enorm mengde biologisk mangfold som vi nesten ikke vet noe om. hvordan det lever og hva det gjør. 
Og det er det som har inspirert meg til å fortsette å studere sopp og stille dypere spørsmål. Kan dette biologiske mangfoldet hjelpe til å skape en mer robust framtid? Hva kan vi egentlig lære av sopp? Er det metaforer som vi kan bruke til hvordan vi lever, for å lage en mer robust verden sammen? 
Jeg vil gjerne dele med dere noen av disse metaforene Den først er at sopp er biointelligent. Ved å ha eksistert på planeten så lenge har sopp utviklet en imponerende evne til å være effektive på ressursutnyttelse og ha motstandsdyktighet, og, viser det seg, areaplanlegging. Forskere i Japan gjorde et superkult eksperiment der de ville se om sopp kunne hjelpe ingeniører til å lage mer effektive transportnettverk. De la ut havregryn på en petriskål, slik at det så ut som byene i Tokyos storbyområde. Og de introduserte en slimsopp, en type sopp som har havregryn som sin favorittmat, og soppen gikk raskt gjennom en selvoptimaliseringprosess for å finne de mest effektive lenkene mellom sin absolutte favorittmat representert i form av et kart av Tokyos storbyområde. Og i løpet av noen timer gjenskapte det, det eksisterende jernbanekartet i Tokyos storbyområde -- en prosess som tok ingeniører tiår å lage. Sopp har ingen hjerne, ingen plan, den fikk ingen instruksjoner eller veiledning. Men likevel, laget den et svært optimalisert nettverk og dette overbeviste meg og andre forskere om at sopp kanskje kunne ha en praktisk bruk for å løse noen av våre utfordringer på en rask og effektiv måte og kanskje enda mer fantasifullt enn vi kan ved å samle all vår tenkeevne. 
En annan måte sopp kan skape en metafor er ved å være samarbeidsvillig. Det er mest bevis i deres relasjon med planter Alger utviklet seg til planter ved hjelp av sopp som deres rotsystem. Den kjærlighetsaffæren sluttet aldri. Nitti prosent av alle landplanter må ha mykorrhiza. Det er plante-sopp-rot forbindelsen. Så vist her,  i denne svært troverdige visningen av det som er under bakken i et skogøkosystem ... kan du se soppen, som eksisterer det meste av livet som tynne tråder, og nettverket av tynne tråder, kaller vi mycelium. Og mycelet i soppen kan få tilgang til planterøttene og lage en symbiose. Og med det, utveksler de næring som den andre ikke er så god på  å lage eller fange I soppens tilfelle tilfører de plantene mineraler, og plantene,  tilfører karbon gjennom fotosyntesen. Og slik kan utvekslingen fortsette mellom organismene. Men det stopper ikke der, fordi soppen kan få tilgang til andre planter på samme tid, og andre planter kan også ha andre soppartnere. Så det du ender opp med er et massivt nettverk under bakken formidlet av sopp. Det er ikke bare  næringsstoffer de utveksler men også kommunikasjon, fordi planter kan snakke med hverande gjennom soppnettverket ved å lage kjemiske signal for  advare om skadedyrangrep, for eksempel. 
Sopp er også regenerende. Evnen til nedbryting er viktig for planeten, for å si det mildt, fordi sopp spiser død og gir det tilbake som næringsstoffer, for å starte syklusen på nytt. I naturen er det ikke avfall. Avfall er et menneskelig konsept. Alt blir brukt, alt er sirkulært, Alt blir til noe annet. Og hvis du ikke liker sopp, så vil du, av en grunn, og det er evnen til nedbryting. Jeg mener, tenk på det. Vi ville vært begravd under kilometer av plantemateriale som ikke er råtnet og døde dyr og dritt, uten nedbrytingsevnen til sopp. Og det ville vært en  en ekkel tilværelse, må du innrømme. 
Så som en metafor, kan sopp gi oss måter å være biointelligente, samarbeidsvillige og robuste. Men jeg tror også sopp kan ha en praktisk anvendelse i hvordan vi produserer materialer. Og det er faktisk min kule jobb, som forsker i et selskap for gjæringsvitenskap her i Oslo som ser for seg en ny verden med mer bærekrafige materialer i dagligdagse produkter. 
La meg gi dere noen eksempler. En er biomaterialer. Ved hjelp av sopp, kan vi dyrke nye materialer, ved å bruke landbruksavfall, i stedet for ikke-bærekraftige produkter som isopor eller steinull som ofte ender opp på søppelfyllinger eller som forurensning. Vi kan dyrke ting som lydisolerende paneler eller isolasjon til bygninger. Eller vi kan lage soppfrisbees. Mulighetene er nesten uendelige. 
Vi kan også lage tekstiler av sopp. For eksempel vegansk skinn. Vanligvis har vi en ku og det tar rundt tre år  å lage skinn, med alle ressurser og dyredød som er involvert. Ikke en bra måte å lage skinn Hvis du kunne lage det på en annen måte, som med sopp, tar det bare dager å lage. En mye bedre måte som er både effektiv og etisk, når det gjelder produksjon  av skinn i framtiden. 
Og så, er det mat, et emne jeg er spesielt opptatt av. Med sopp kan vi lage en helt utvalg av bærekraftig og deilig mat. Ting som kjøtterstatning for sjømat eller melkeprodukter. Eller en helt ny type mat som ikke ser ut som noe av dette. Mulighetene er uendelige. Og det på en måte som minimerer klimavtrykket. Sopp er en selvreplikerende organisme, så vi kan lage det i svært store mengder, og takle utfordringen med hvordan vi skal lage mer mat. og minske klimaavtrykket. Det er en stor utfordring. Vi kan gjøre det med sopp. 
Og sist, men ikke minst, fiskefôr. Vi er i Norge, ikke sant? Verden største produsent av laks. Og hva forer vi  laksen med, som proteiner? Primært to ting -- soya og fiskemel, Ingen av de er bærekraftige proteinkilder for framtiden, fordi de bidrar til overfiske i havene og arealbruksmønstre som forringer noen av landområdene. Så vi må finne mer bærekraftige kilder for å mate fisken. Og hva om vi kunne bruke sopp for å lage proteinene til å mate fisken? Og vi kunne gjøre det på en måte som bruker biproduktene i matvareindustrien som mat for soppen når vi dyrker den? Det ville blitt et utrolig bærekraftig system og  til hjelp for selvforsyningsevnen. 
Noe av det kuleste med å være soppforsker, med alt mangfoldet der ute, er at kanskje det kuleste sopp kan gjøre, er noe vi ennå ikke har oppdaget. De mest fantastiske oppdagelsene om sopp er ennå ikke gjort. Vi skraper bare overflaten av hva vi kan oppnå med hjelp av sopp. 
Så jeg har et håp, og det håpet er at vi flytter sopproblemene våre til soppløsninger, at vi ser mot soppenes verden for nye tankesett og metaforer og til og med nye materialer, i det vi tenker mer samarbeidende, regenerativt og med mer biointelligens, når vi nærmer oss framtiden, akkurat som sopp. 
Tusen takk. 
(Applaus) 
