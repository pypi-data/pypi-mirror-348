En milliard mennesker i verden i dag har ikke tilgang til veier hele året. En milliard. En syvendedel av verdens befolkning er fullstendig isolert deler av året. Vi får ikke fraktet medisin til dem pålitelig, de får ikke nødvendige forsyninger, og de får ikke fraktet varene sine til markedet for å sikre en bærekraftig inntekt. I Afrika sør for Sahara, for eksempel, er 85 prosent av veiene ubrukelige i regntiden. Det investeres, men på det nåværende nivået, anslås det at det kommer til å ta dem 50 år å ta igjen det tapte. Bare i USA, finnes det mer enn 6.5 millioner kilometer med veier, de er veldig dyre å bygge, veldig kostbare å vedlikeholde, som utgjør et enormt økologisk inngrep, og likevel, veldig ofte, overbelastet. 
Vi så dette og tenkte, finnes det en bedre måte? Kan vi skape et system ved bruk av dagens mest avanserte teknologi som kan la denne delen av verden å ta et gigantisk steg framover på samme måte som de har gjort med mobiltelefoner de siste ti årene? Mange av disse nasjonene har utmerket telekommunikasjon i dag, uten å ha lagt kobberlinjer i jorda. Kan vi gjøre det samme med transport? 
Tenk deg dette scenarioet. Forestill deg at du er i en fødeklinikk i Mali, og din nyflødte har akutt behov for medisiner. Hva hadde du gjort i dag? Du ville ha lagt ut en forespørsel på mobilen, og noen hadde mottatt den med en gang. Denne delen fungerer. Men det kan ta dagesvis før medisinen ankommer, på grunn av dårlige veier. Det er delen som er brukket. 
Vi tror at vi kan levere det i løpet av noen timer ved hjelp av en elektrisk autonomt flyvende farkost som dette. I dag, kan det frakte en mindre nyttelast på rundt to kilo, på en kortere distanse, på rundt 10 kilometer, men det er del av et større nettverk som kan dekke hele landet, kanskje til og med hele kontinentet. Det er et ultra-fleksibelt, automatisert logistikknettverk. Det er et nettverk for materiell transport. Vi kaller det Materiellnett. 
Vi bruker tre nøkkelteknologier. Den første er elektriske autonomt flyvende farkoster. Den andre er automatisererte bakkestasjoner der farkostene flyr inn og ut for å bytte batterier og fly videre, eller for å hente eller levere last. Det tredje er operativsystemet som styrer hele nettverket. 
La oss se på hver av disse teknologiene i mer detalj. For det første, dronene. Etterhvert kommer vi til å  bruke alle slags farkoster med forskjellig nyttelast-kapasitet og rekkevidde. I dag bruker vi små quad-helikoptre. Disse kan frakte to kilo over 10 kilometer på bare 15 minutter. Sammenlikn dette med å overstige en dårlig vei i et utviklingsland, eller bare det å stå fast i trafikken i et velutviklet land. Disse flyr autonomt. Dette er nøkkelen til teknologien...... De bruker GPS og andre sensorer om bord for å navigere mellom bakkestasjonene. Hvert kjøretøy er utstyrt med en automatisk nyttelast og batteriutskiftnings mekanisme, slik at farkostene navigerer til bakkestasjonene, dokker, bytter batterier automatisk, og flyr videre. Bakkestasjonene er lokalisert på sikre områder på bakken. De sikrer den mest sårbare delen av oppdraget, som er landingen. De er på kjente steder på bakken, slik at banen dem imellom også er kjent, noe som er veldig viktig fra et pålitelighets perspektiv for hele nettverket. Ved siden av å sørge for energi behovet til fartøyene, kommer de etterhvert til å bli kommersielle knutepunkter der folk kan hente varer eller levere varer inn i nettverket. Den siste komponenten er operativsystemet som styrer hele nettverket. Det har oversikt over værdata fra alle bakkestasjonene og optimaliserer banene til  fartøyene gjennom systemet for å unngå dårlige værforhold, unngå andre riskiofaktorer, og optimalisere ressursbruken gjennom hele nettverket. 
Jeg har lyst til å vise dere hva en av disse flyvningene ser ut som. Her flyr vi i Haiti sist sommer, der vi gjorde våre første forsøk i felten. Vi modellerer her en medisinsk leveranse i en leir som ble oppført etter jordskjelvet i 2010. Folk elsker dette. 
Jeg har lyst til å vise dere hvordan en av disse farkostene ser ut på nært hold. Dette er en farkost til 3000 $. Kostnadene synker veldig fort. Vi bruker denne under alle værforhold, veldig varme og kalde klimaer, sterk vind. De er veldig solide fartøyer. Tenk deg at livet ditt sto og falt på denne pakken, et eller annet sted i Afrika eller i New York, etter Sandy. Det neste store spørsmålet er, hva koster det? 
Det viser seg at kostnadene for å frakte to kilo over ti kilometer med denne farkosten er bare 24 cent. 
(Applaus) 
Det sier seg ikke selv, men energikostnadene brukt på flyvningene er bare to cent av en dollar i dag, og dette er bare begynnelsen. Da vi så dette, følte vi at dette er noe som kan ha en betydelig innvirkning i verden. 
Så vi sa, OK; hvor mye koster det å oppføre et nettverk et sted i verden? Vi undersøkte å oppføre et nettverk i Lesotho for frakt av HIV/AIDS prøver. Problemet der er hvordan du frakter dem fra klinikker der de samles inn til sykehus der de analyseres? Vi sa, hva om vi ønsket å dekke et område som dekker rundt 140 kvadratkilometer? Det er rundt en og en halv gang størrelsen av Manhattan. Det viste seg at kostnadene for å gjøre det der ville komme på mindre enn en million dollar. Sammenlikn dette med en normal innfrastrukturinvestering. Vi tror dette kan bli -- dette er kraften av et nytt paradigme. 
Her er vi: en ny idé om et transportnettverk som baserer seg på ideene om internett. Det er deserntralisert, det er et ikke-hierarkisk nett, det er bidireksjonalt, svært tilpassningsdyktig, med veldig lave investeringer i infrastruktur, veldig lite økologisk fotavtrykk. Hvis det er et nytt paradigme, dog, må det finnes andre bruksområder for det. Kan det kanskje brukes andre steder i verden. 
La oss se på den andre siden av spekteret: våre byer og megabyer. Halvparten av jordas befolkning bor i byer i dag. En halv million av oss bor i megabyer. Vi opplever en utrolig urbaniseringstrend. Kina alene plusser på en megaby på størrelse med New York annenhvert år. Dette er steder som har infrastruktur som veier, men det er veldig ineffektivt. Køer er et stort problem. Vi tror det lønner seg i disse stedene å oppføre et transportnettverk som er et nytt lag som er en mellomting mellom veien og internett, til å begynne med for lettvekts saker som haster, og med tiden, håper vi på å utvikle dette til en ny transportmodus som virkelig er en moderne løsning på et veldig gammelt problem. Endelig er det skalerbart med et veldig lite økologisk fotavtrykk, som fungerer i bakgrunnen 24/7, akkurat som internett. 
Da vi begynte dette for et par år siden nå, var det mange folk som kom til oss og sa, "Dette er en veldig interessant, men sprø idé, og sannelig ikke noe man burde påbegynne i nærmeste fremtid." Selvfølgelig, vi snakker om droner her, ikke sant, en teknologi som ikke bare er upopulær i Vesten, men en som har blitt et veldig veldig ubehagelig faktum for mange som bor i fattige land, spesielt de som befinner seg i en konflikt. 
Så hvorfor gjør vi dette? Vi valgte å gjøre dette, ikke fordi det er enkelt, men fordi det har en utrolig innvirkning. Forestill deg en million mennesker som er forbundet til fysiske goder på samme måte som mobil telekommunikasjon knytter dem til informasjon. Forestill deg at det neste store nettverket vi bygger i verden er et nettverk som transporterer materiell. I utviklingslandene, håper vi å kunne nå milllioner med bedre vaksiner, nå dem med bedre medisiner. Det ville gi oss en urettferdig fordel i bekjempelsen av HIV/AIDS, tuberkolose og andre epidemier. Med tiden håper vi at det kan bli en ny plattform for økonomiske transaksjoner, som kan føre millioner av mennesker ut av fattigdommen. I utviklingslandene og tilvekstmarkedene, håper vi at det kan bli en ny transport- modus som kan gjøre byene våre mer beboelige. 
Så til dem som fremdeles tror  at dette er science fiction, må jeg bestemt si at det ikke er det. Men vi må involvere oss i en sosial fiksjon for å gjøre det mulig. 
Tusen takk. 
(Applaus) 
