For nesten ett år siden fikk tanten min vondt i ryggen. Hun gikk til legen, og fikk vite at det var en vanlig skade for noen som hadde spilt tennis i nesten 30 år. De anbefalte terapi, men hun ble ikke bedre. Så legene tok flere prøver. De tok røntgen og oppdaget en skade i lungene. I starten trodde de at skaden var en strekk i muskler eller sener mellom ribbeina. Men til tross for behandling ble hun ikke bedre. Til slutt tok de en vevsprøve. Og to uker senere kom svaret på vevsprøven: Det var stadium 3 lungekreft. 
Hun hadde levd en nesten riskofri livsstil. Hun røykte ikke, hun drakk ikke alkohol, og hun hadde deltatt i idrett nesten halve livet. Kanskje var det derfor det tok nesten 6 måneder før hun fikk den korrekte diagnosen. 
Historien min kan desverre være kjent for mange av dere. En tredjedel av alle her kommer til å få en kreftdiagnose, og en fjerdedel kommer til å dø av det. Diagnosen forandret ikke bare livet i familien vår, men hele prosessen med å gå fram og tilbake med nye prøver, ulike leger, forklare symtpomer, utelukke sykdommer om og om igjen, var stressende og frustrerende, spesielt for tanten min. Og dette er måten diagnostisering av kreft har blitt gjort siden tidenes morgen. Vi har moderne behandling, og medisiner for å behandle kreft, men vi har gammeldagse prosedyrer og metoder for diagnostisering - om noen. 
I dag må man vente på symptomer som varsler om at noe er galt I dag har de fleste fortsatt ikke tilgang til metoder for å oppdage kreft tidlig, selv om vi vet at å fange opp kreft tidlig er det nærmeste vi har som ligner en kur. Vi vet at vi kan forandre dette, og derfor har gruppen vår lagt ut på denne reisen. Å forsøke å gjøre tidlig diagnostisering av kreft, oppfølging og håndtering på molekylært nivå enklere, billigere, smartere, og mer tilgjengelig enn aldri før. 
Situasjonen er, at vi lever i en tid hvor teknologi utvikler seg i eksponensiell fart, og biologi er ikke et unntak. Det er sagt at bioteknologi utvikler seg minst seks ganger raskere enn prosessorkraften i datamaskiner. Men bioteknologi utvikler seg ikke bare raskere, det blir også demokratisert. Akkurat som datamaskiner, internett og smarttelefoner har utjevnet forskjeller innenfor innovasjon, politikk og utdanning, har nylige fremskritt gjort det samme for bioteknologi. Dette tillater at slike grupper som vår kan forsøke å løse problemer med nye metoder. 
Vår gruppe består av vitenskapsmenn og teknologer fra Chile, Panama, Mexico, Israel og Hellas, og basert på nylige oppdagelser, tror vi at vi har funnet en pålitelig og nøyaktig måte å oppdage flere typer kreft på et veldig tidlig stadium via en blodprøve. Vi analyserer små molekyler som sirkulerer i blodbanen, kalt mikroRNA. 
For å forklare hva mikroRNA er, og deres rolle i kreftsykdom, må jeg begynne med proteiner, for når det finnes kreft i kroppen, kan vi se proteinendringer i alle kreftceller. Som dere kanskje vet, er proteiner store biologiske molekyler som utfører forskjellige funksjoner i kroppen. de katalyserer metabolske reaksjoner, reagerer på stimuli, eller kopierer DNA. Men før et protein produseres, blir deler av den genetiske koden i vårt DNA kopiert til det vi kaller budbringer-RNA. Budbringer-RNA forteller hvordan et protein skal bygges, og det kan bygges flere hundre ulike proteiner, men det som bestemmer når de skal bygges, eller hvor mange er mikroRNA. MikroRNA er små molekyler som styrer uttrykk av gener. mens DNA stort sett statisk, kan mikroRNA variere etter indre forhold og miljøforhold til enhver tid, og forteller oss hvilke gener som er aktivert. Derfor er mikroRNA en lovende biomarkør for kreft, for som dere vet, kreft er en sykdom hvor aktivering av gener er forandret. Det er ukontrollert genregulering. En annen viktig ting er at ingen kreftsvulst er lik, men med mikroRNA ser vi mønster. Flere studier har vist at unormale uttrykk av mikroRNA varierer og lager et unikt mønster for hver type kreft, selv i tidlige stadier, og gjenspeiler sykdommens utvikling, om medisinsk behandling hjelper eller om svulsten minsker, Dette gjør mikroRNA til en perfekt og høysensitiv biomarkør 
Problemet med mikroRNA er at vi ikke kan bruke vanlig DNA-basert teknologi for å oppdage dem, fordi de er veldig korte rekker av nukleotider, mye mindre enn DNA. I tillegg, mikroRNA er veldig like, med bare små forskjeller. Så forestill dere å skille to molekyler, ekstremt like, ekstremt små. 
Vi tror vi har funnet en måte å gjøre dette på, og dette er første gang vi viser det offenlig. La meg demonstrere: Tenk at neste gang dere går til legen for å ta de vanlige blodprøvene, så tas det også en RNA-prøve, noe som er ganske enkelt i dag, og overfører den til en standard 96-brønns plate som dette. Hver brønn på disse platene er fylt med spesifikk biokjemi, som leter etter mikroRNA, og virker som en felle som lukker seg når det spesifikke mikroRNA'et er i prøven, og når den gjør det, lyser den grønt. For å starte reaksjonen, setter dere platen inn i en slik enhet, og så kan du legge mobilen over. Hvis vi kan få et kamera hit så dere kan se skjermen. En mobiltelefon er en datamaskin, og et kamera, mer enn nok for det vi skal gjøre. Telefonen tar bilder, og når reaksjonen er ferdig, sender den bildene til vår database for analyse og tolkning. Hele prosessen tar ca 60 minutter, men når den er ferdig, brønner som lyser blir sammenlignet med spesifikke mikroRNA og analysert mhp hvor mye og hvor raskt de lyser opp. Når hele prosessen er ferdig så skjer dette. Denne figuren viser hvilke mikroRNA tilstede i denne prøven og hvordan de reagerte. Hvis vi så tar dette mønsteret fra denne personens prøve, og sammenligner med kjent dokumentasjon om hvordan ulike mikroRNA-mønster henger sammen med ulike sykdommer, så ser vi hvordan kreft i bukspyttkjertelen ser ut. Dette er en reell prøve der vi akkurat påviste kreft i bukspyttkjertelen. 
(Applaus) 
Et annet viktig moment ved denne metoden er samling og sammenstilling av data i nettskyen, så vi kan få resultater direkte og analysere dem med annen tilgjengelig informasjon. Hvis vi ønsker å forstå sykdommer som kreft, må vi stoppe å behandle de som akutte, isolerte hendelser, og heller vurdere å regelmessig måle alt som har betydning for helsen vår. Hele denne platformen er en fungerende prototype. Metoden bruker moderne molekylærbiologi, en billig, 3D-printet enhet, og datavitenskap for å håndtere ett av menneskehetens tøffeste utfordringer. Vi mener at tidlig diagnostisering av kreft bør være demokratisert, denne løsningen koster 50 ganger mindre enn eksisterende metoder, vi vet at fellesskapet kan bidra til å utvikle dette raskere, derfor kommer vi til å la designen være fritt tilgjengelig. 
(applaus) 
Jeg må si, vi er i en svært tidlig fase, men så langt har vi klart å identifisere mikroRNA--mønster for kreft i bukspyttkjertelen, lunge, bryst og lever. Og vi gjør en klinisk studie i samarbeid med Det Tyske Senter for Kreftforskning, som omhandler brystkreft, med 200 deltakende kvinner, 
(Applaus) Dette er en enkel, ikke-invasiv, nøyaktig og billig test som kan forandre hvordan kreftdiagnostikken blir utført Siden vi ser etter mikroRNA-mønster i blodprøven din, trenger du ikke vite hva slags type kreft du ser etter. Du behøver ikke ha symptomer. Du trenger bare én ml blod og et relativt enkelt sett med verktøy. 
Å oppdage kreft i dag skjer hovedsaklig når symptomene inntreffer. Det vil si i stadium 3 og 4, og jeg mener det er for sent. Det koster for mye for familiene våre. Det koster for mye for menneskeheten. Vi kan ikke tape kampen mot kreft. Det koster oss ikke bare milliarder av dollar, men også de menneskene vi er glad i. I dag slåss tanten min en kamp og har en positiv innstilling. Men jeg ønsker at slike kamper skal bli sjeldne. Jeg ønsker å se dagen hvor kreft enkelt kan behandles fordi den rutinemessig blir diagnostisert på et veldig tidlig stadium, og jeg er sikker på at vi i den nærmeste fremtid, på grunn av dette og andre gjennombrudd som vi ser i medisinen hver dag, vil forandre måten vi ser på kreft. Det vil gi oss en sjanse for å oppdage det tidlig, forstå det bedre, og finne en kur. 
Tusen takk. 
(Applaus) 
