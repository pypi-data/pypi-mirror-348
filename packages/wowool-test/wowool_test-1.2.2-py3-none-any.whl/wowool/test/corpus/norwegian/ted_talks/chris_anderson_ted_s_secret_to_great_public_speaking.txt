Noen mener at det finnes  en formel for TED-foredrag: 
"Snakk i vei på et rødt, rundt teppe." 
"Del et barndomsminne." 
"Røp en personlig hemmelighet." 
"Avslutt med en inspirerende  oppfordring til handling." 
Nei. Det er ikke måten å se på  et TED-foredrag. Hvis du overforbruker disse virkemidlene, vil du bare fremstå som klisjéaktig og følelsesmessig manipulerende. 
Men det finnes én ting som alle store TED-foredragsholdere har til felles, og denne tingen har jeg lyst  å dele med dere, 
Ettersom jeg har hatt en  orkesterplass de siste 12 årene, mens jeg hørte på hundrevis av fantastiske TED-foredragsholdere, slik som disse. Jeg har hjulpet dem å forberede  sine foredrag til beste sendetid, og jeg har lært direkte fra dem deres hemmeligheter om hva det er  som utgjør et fantastisk foredrag. 
Og selv om disse talerne og deres  emner alle sammen virker totalt forskjellige, så har de faktisk  én nøkkelingrediens til felles, og det er den her: Din viktigste oppgave som taler er å overføre en ekstraordinær gave  inn i sinnet til tilhørerne dine - en rar og vakker gjenstand  som vi kaller en idé. 
La meg få vise dere, hva jeg mener. Dette er Haley. Hun skal snart holde et TED-foredrag og for å være helt ærlig,  er hun livredd. 
(Video) Programleder:  Haley Van Dyck! 
(Applaus) 
I løpet av 18 minutter vil 1200 mennesker - de fleste har aldri  sett hverandre før - oppleve at deres hjerner begynner å  synkronisere med Haleys hjerne og med hverandre. De holder bokstavelig på å utvise  de samme hjernebølgemønstre. Og jeg mener ikke at de bare opplever de samme følelsene. Noe enda mer oppsiktsvekkende  begynner å skje. 
La oss ta en titt inni Haleys hjerne. Det finnes milliarder av nevroner som  henger sammen i en umulig floke. Men se her, akkurat her - noen millioner av dem er  knyttet til hverandre slik at de fremstiller én enkel idé. Og utrolig nok blir dette  mønsteret gjenskapt i sanntid inne i sinnet til alle tilhørerne. Det stemmer; i løpet av noen få minutter blir et mønster som involverer  millioner av nevroner transportert inn til 1200 hjerner, bare ved at folk hører på en stemme  og ser på et ansikt. 
Men vent litt - hva er en idé  for noe, egentlig? Du kan forestille deg det som  et mønster av informasjon som hjelper deg å forstå  og å navigere verden. Idéer kan ha alle former og størrelser, fra komplekst og analytisk til enkelt og estetisk. 
Her er bare noen få  eksempler fra TED-scenen. Sir Ken Robinson - kreativitet  er nøkkelen til våre barns fremtid. 
(Video) Sir Ken Robinson: Min påstand er at kreativitet nå er like viktig i utdannelsen  som leseferdighet, og vi bør gi den samme status. 
Chris Anderson: Elora Hardy -- å bygge med bambus er vakkert. 
(Video) Elora Hardy: Det vokser overalt rundt oss, det er sterkt, det er elegant, det er resistent mot jordskjelv. 
CA: Chimamanda Adichie -- folk er mer enn bare én identitet. 
(Video) Chimamanda Adichie: den enkle historien skaper stereotyper, og problemet med stereotyper  er ikke at de er usanne, men at det er ufullstendige. 
CA: Din hjerne myldrer av ideer, og ikke bare på måfå. De er nøye knyttet sammen. Samlet sett danner de  en utrolig kompleks struktur, ditt personlige verdensbilde. Det er din hjernes operativsystem. Det er måten du navigerer i verden på. Og det er bygd opp av millioner  av individuelle ideer. 
For eksempel, hvis én liten  komponent av ditt verdensbilde er ideen om at kattunger er bedårende, og du ser dette, vil du reagere slik. Men hvis en annen komponent  av ditt verdensbilde er ideen at leoparder er farlige, og du ser dette, vil du reagere litt annerledes. Så det er åpenbart hvorfor ideene som utgjør  ditt verdensbilde er avgjørende. De bør være en så pålitelig  som mulig guide til den skumle men herlige  virkelige verden der ute. 
Ulike mennesker kan ha veldig  ulike verdensbilder. For eksempel: hvordan reagerer ditt verdensbilde  når du ser dette bildet: 
(Video) Dalia Mogahed: Hva tenker du når du ser på meg? "En religiøs kvinne." "En ekspert, kanskje til og med en søster?" Eller "undertrykt", "hjernevasket", "en terrorist"? 
CA: Uansett hva du svarer, finnes det millioner av mennesker der ute  som ville reagere helt annerledes. Det er derfor ideer virkelig er viktige. Hvis de blir kommunisert ordentlig,  er de i stand til å endre, for alltid, måten noen tenker om verden på, og forme deres handlinger  både nå og i fremtiden. Ideer er den sterkeste kraften  som skaper menneskelig kultur. 
Så hvis du aksepterer at din viktigste oppgave  som taler er å bygge en idé inni sinnet til ditt publikum får du her fire retningslinjer  til hvordan du kan takle oppgaven: 
1. Begrens ditt foredrag til  én viktig idé. Ideer er komplekse ting; du må kutte ned innholdet ditt  slik at du kan ha fokus på den ene ideen som  du er lidenskapelig opptatt av, og gi deg selv en sjanse  til å forklare denne ene tingen skikkelig. Du må gi kontekst,  dele eksempler, gjøre det livlig. Så plukk én idé og la den være den røde tråden  gjennom hele foredraget ditt, slik at alt du sier på en eller annen måte  er knyttet til den. 
2. Gi dine tilhørere  en grunn til å bry seg. Før du kan begynne å bygge ting  inni hjernen til dine tilskuere, må du få deres tillatelse,  de må ønske deg velkommen inn. Og det viktigste verktøyet til å oppnå dette? Nysgjerrighet. Vekk dine tilskueres nysgjerrighet. Still fascinerende, provoserende spørsmål for å identifisere hvorfor noe  ikke gir mening og bør forklares. Hvis du klarer å avsløre en frakobling  i noens verdensbilde, vil de føle behovet for å  bygge bro over dette kunnskapsgapet. Og når du først har vekket dette ønsket, vil det bli så mye lettere å  bygge opp ideen din. 
3. Bygg opp ideen din, bit for bit, av begreper som  ditt publikum allerede forstår. Du bruker språkets makt for å flette sammen  begreper som allerede eksisterer i dine tilhøreres hjerner -- men ikke ditt språk - deres språk! Du starter der de befinner seg. Talere glemmer ofte at mange begreeper og  konsepter de lever med er totalt ukjente for deres publikum. Metaforer kan spille en nøkkelrolle  i å vise hvordan bitene passer sammen, ettersom de avdekker  mønsterets ønskede form, basert på en idé som  tilhøreren allerede forstår. 
For eksempel når Jennifer Kahn ønsket å forklare den utrolige  nye bioteknologien CRISPR. Hun sa: "Det er som om du,  for første gang, hadde en tekstbehandler  til å redigere DNA. Med CRISPR er det veldig enkelt  å klippe og lime genetisk informasjon." En slik levende forklaring fremkaller  et tilfredsstillende aha-øyeblikk idet det ramler på plass i hjernen vår. Derfor er det viktig å teste  foredraget ditt på venner, og finne ut av hvilke deler  som forvirrer dem. 
4. Her kommer det siste tipset: Se til at din idé er verdt å deles. Jeg mener, spør deg selv: "Hvem tjener på denne ideen?" Og du må svare ærlig. Hvis bare du eller  din organisasjon tjener på ideen, er den dessverre sannsynligvis  ikke verdt å dele. Publikum vil gjennomskue deg tvert. Men hvis du tror at ideen har potensiale til å lyse opp noen annen sin dag, eller til å endre noen sitt  perspektiv til det bedre, eller til å inspirere noen til å  gjøre noe annerledes, så har du kjerne-ingrediensen til et  virkelig flott foredrag, som kan være en gave til dem  og til oss alle. 
